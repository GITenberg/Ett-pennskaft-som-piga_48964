<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="sv" xml:lang="sv">
<head>
<meta http-equiv="Content-Type" content="text/html;charset=iso-8859-1" />
<title>The Project Gutenberg eBook of Ett pennskaft som piga, by Bonn i Taninge</title>
   <link rel="coverpage" href="images/cover-page.jpg" />
   <!-- TITLE="Ett pennskaft som piga" -->
   <!-- AUTHOR="Bonn i Taninge" -->
   <!-- LANGUAGE="sv" -->
   <!-- PUBLISHER="Åhlén & Åkerlund, Stockholm" -->
   <!-- DATE="1915" -->
   <!-- COVER="images/cover-page.jpg" -->

<style type='text/css'>

body       { margin-left:15%; margin-right:15%; }

div.titlematter { page-break-before:always; }

.pretit    { text-indent:0; text-align:center; margin-top:4em; margin-bottom:4em;
             font-size:1.2em; letter-spacing:0.1em; }

h1.title   { text-align:center; margin-top:1em; margin-bottom:0.5em; letter-spacing:0.1em; }
.aut       { line-height:3em; text-indent:0; text-align:center; margin-bottom:3em; }
.aut .line1{ font-size:0.8em; }
.pub       { text-indent:0; text-align:center; margin-top:0.5em; margin-bottom:2em; }
.pub .line1{ font-size:0.8em; }
.run       { font-style:italic; text-indent:0; text-align:center;
             margin-top:4em; margin-bottom:4em; }
.printer   { font-size:0.8em; text-indent:0; text-align:center; margin-bottom:4em; }


h2.chapter { text-align:center; margin-top:3em; margin-bottom:1em;
             page-break-before:always; }
.fw        { font-style:italic; }

p          { margin:0; text-align:justify; text-indent:1em; }
p.first    { text-indent:0; }
p.noindent { text-indent:0; }
p.sign1    { font-style:normal; font-variant:small-caps; text-indent:0; text-align:right;
             margin-right:1em; }
p.sign2    { font-style:italic; text-indent:0; text-align:right; margin-right:1em; }
div.ad     { margin-left:auto; margin-right:0; max-width:20em; font-size:0.8em;
             margin-bottom:1em; }
div.ad p   { text-indent:0; }
div.ad .hdr{ font-size:1.25em; text-align:center; }
div.ad .sign{ font-style:italic; text-align:right; margin-right:1em; }
p.tb       { margin:1em; text-indent:0; text-align:center; }

/* poetry */
div.poem-container { text-align:center; }
div.poem-container div.poem { display:inline-block; }
div.stanza { text-align:left; text-indent:0; margin-top:1em; font-size:0.8em;
             margin-bottom:1em; page-break-inside:avoid; }
.stanza .verse { text-align:left; text-indent:-2em; margin-left:2em; }
.stanza .verse2{ text-align:left; text-indent:-2em; margin-left:4em; }

span.underline { text-decoration: underline; }

div.toc     { margin-left:auto; margin-right:auto; max-width:30em; }
table.toc   { margin-left:auto; margin-right:auto; text-align:center; }
table.toc td { vertical-align:bottom; }
table.toc td.col1 { font-size:0.8em; }
table.toc td.col_page { text-align:right; }
table.toc td.col1 { text-align:left; }
table.toc tr.c td { text-align:center; padding-top:0.5em; font-size:1em; }
table.toc tr.f td { font-size:1em; }

a:link      { text-decoration: none; color: rgb(10%,30%,60%); }
a:visited   { text-decoration: none; color: rgb(10%,30%,60%); }
a:hover     { text-decoration: underline; }
a:active    { text-decoration: underline; }

/* Transcriber's note */
.trnote     { font-family:sans-serif; font-size:0.8em; background-color: #ccc;
              color: #000; border: black 1px dotted; margin: 2em; padding: 1em;
              page-break-before:always; margin-top:3em; }
.trnote p   { text-indent:0; margin-bottom:1em; }
.trnote ul  { margin-left: 0; padding-left: 0; }
.trnote li  { text-align: left; margin-bottom: 0.5em; margin-left: 1em; }
.trnote ul li { list-style-type: square; }

div.centerpic { text-align:center; text-indent:0; display:block; margin-left:auto;
                margin-right:auto; margin-top:0.5em; margin-bottom:0.5em; }

/* page numbers */
a.pagenum    { position:absolute; right:1%; margin-top:0em;
              color:gray; background-color:inherit; line-height:1em;
              letter-spacing:0; text-indent:0; text-align:right; font-style:normal;
              font-variant:normal; font-weight:normal; font-size:x-small;
              border:1px solid silver; padding:1px 4px 1px 4px; display:inline; }
a.pagenum:after { content:attr(title); }

@media handheld {
   div.poem-container div.poem { display:block; margin-left:2em; }
   body { margin-left:0; margin-right:0; }
   a.pagenum { display:none; }
   a.pagenum:after { display:none; }
}

</style>
</head>

<body>


<pre>

The Project Gutenberg EBook of Ett pennskaft som piga, by Anton Holtz

This eBook is for the use of anyone anywhere in the United States and most
other parts of the world at no cost and with almost no restrictions
whatsoever.  You may copy it, give it away or re-use it under the terms of
the Project Gutenberg License included with this eBook or online at
www.gutenberg.org.  If you are not located in the United States, you'll have
to check the laws of the country where you are located before using this ebook.



Title: Ett pennskaft som piga

Author: Anton Holtz

Release Date: May 15, 2015 [EBook #48964]

Language: Swedish

Character set encoding: ISO-8859-1

*** START OF THIS PROJECT GUTENBERG EBOOK ETT PENNSKAFT SOM PIGA ***




Produced by Lars-Håkan Svensson, Gun-Britt Carlsson, Jens
Sadowski, and the Online Distributed Proofreading Team at
http://www.pgdp.net






</pre>


<div class="centerpic" id="img-cover-page">
<img src="images/cover-page.jpg" alt="" /></div>

<div class="titlematter">
<p class="pretit">
ETT PENNSKAFT SOM PIGA
</p>

</div>

<div class="titlematter">
<h1 class="title">
ETT PENNSKAFT<br />
SOM PIGA
</h1>

<p class="aut">
<span class="line1">AV</span><br />
<span class="line2">BONN I TANINGE</span>
</p>

<div class="centerpic" id="img-logo">
<img src="images/logo.jpg" alt="" /></div>

<p class="pub">
<span class="line1">STOCKHOLM</span><br />
<span class="line2">ÅHLÉN &amp; ÅKERLUNDS FÖRLAG</span>
</p>

</div>

<div class="titlematter">
<p class="run">
TIONDE UPPL. TRETTONDE TUSENDET
</p>

<p class="printer">
EHRNFRIED NYBERGS BOKTRYCKERI, STOCKHOLM 1915
</p>

</div>

<h2 class="chapter" id="chapter-0-1">
<a id="page-5" class="pagenum" title="5"></a>
<span class="firstline">INNEHÅLL</span>
</h2>

<div class="toc">
<table class="toc" summary="TOC">
<tbody>
   <tr class="f">
      <td class="col1">FÖRETAL</td>
      <td class="col_page"><a href="#page-7">7</a></td>
   </tr>
   <tr class="f">
      <td class="col1">INLEDNING. VARFÖR DETTA GENMÄLE SETT DAGEN</td>
      <td class="col_page"><a href="#page-9">9</a></td>
   </tr>
   <tr class="c">
      <td class="col1">FÖRSTA KAPITLET</td>
      <td class="col_page">&nbsp;</td>
   </tr>
   <tr>
      <td class="col1">DEN NYA PIGAN</td>
      <td class="col_page"><a href="#page-27">27</a></td>
   </tr>
   <tr class="c">
      <td class="col1">ANDRA KAPITLET</td>
      <td class="col_page">&nbsp;</td>
   </tr>
   <tr>
      <td class="col1">OM EN NYKTERHETSFEST SAMT OM LITE PIGKURTIS</td>
      <td class="col_page"><a href="#page-39">39</a></td>
   </tr>
   <tr class="c">
      <td class="col1">TREDJE KAPITLET</td>
      <td class="col_page">&nbsp;</td>
   </tr>
   <tr>
      <td class="col1">OM DISKNING OCH TVÅ SORTERS PIGOR SAMT OM ETT NYUPPTÄCKT UNDERLIGT DJUR</td>
      <td class="col_page"><a href="#page-48">48</a></td>
   </tr>
   <tr class="c">
      <td class="col1">FJÄRDE KAPITLET</td>
      <td class="col_page">&nbsp;</td>
   </tr>
   <tr>
      <td class="col1">OM LANTLIV OCH STADSKULTUR SAMT OM ETT RADIKALMEDEL MOT LÄTTJA</td>
      <td class="col_page"><a href="#page-59">59</a></td>
   </tr>
   <tr class="c">
      <td class="col1">FEMTE KAPITLET</td>
      <td class="col_page">&nbsp;</td>
   </tr>
   <tr>
      <td class="col1">OM PIGPRAT OCH TIDNINGSSKRIVNING SAMT OM NÄR SUGGAN SKULLE TVÄTTAS</td>
      <td class="col_page"><a href="#page-76">76</a></td>
   </tr>
   <tr class="c">
      <td class="col1"><a id="page-6" class="pagenum" title="6"></a>SJÄTTE KAPITLET</td>
      <td class="col_page">&nbsp;</td>
   </tr>
   <tr>
      <td class="col1">BILFÄRDEN</td>
      <td class="col_page"><a href="#page-95">95</a></td>
   </tr>
   <tr class="c">
      <td class="col1">SJUNDE KAPITLET</td>
      <td class="col_page">&nbsp;</td>
   </tr>
   <tr>
      <td class="col1">OM TVÅ SÅTA VÄNNER OCH OM LITET AV VARJE SAMT OM HUR DET KAN GÅ NÄR BOCKEN ÄR TRÄDGÅRDSMÄSTARE</td>
      <td class="col_page"><a href="#page-115">115</a></td>
   </tr>
   <tr class="c">
      <td class="col1">ÅTTONDE KAPITLET</td>
      <td class="col_page">&nbsp;</td>
   </tr>
   <tr>
      <td class="col1">OM EN MARDRÖM OCH EN FNURRA PÅ TRÅDEN, ETT BAKOMTAGET SÄTT ATT BAKA SAMT OM VAD EN KONSTBESYNNERLIG PIGA KAN STÄLLA TILL MED</td>
      <td class="col_page"><a href="#page-131">131</a></td>
   </tr>
   <tr class="c">
      <td class="col1">NIONDE KAPITLET</td>
      <td class="col_page">&nbsp;</td>
   </tr>
   <tr>
      <td class="col1">SKOMAKARE, BLIV VID DIN LÄST</td>
      <td class="col_page"><a href="#page-166">166</a></td>
   </tr>
</tbody>
</table>
</div>

<h2 class="fw chapter" id="chapter-0-2">
<a id="page-7" class="pagenum" title="7"></a>
<span class="firstline">FÖRETAL</span>
</h2>

<div class="fw">
<p class="first">
<span class="firstchar">I</span>ngenting nytt under solen, heter ordspråket,
men trots detta torde det väl vara något
i litteraturens annaler fullkomligt okänt att
en husbonde ger ut en bok för att bemöta sin
pigas stridsskrift emot samma husbonde. Så
har emellertid här skett. »Bonn i Taninge»
är bekant över hela landet genom boken »En
piga bland pigor» av journalisten Ester Blenda
Nordström. Han och hans hem blevo ju
inte framställda i den vackraste dager av
den nämnda författarinnan, som i en tjänares
skepelse uppehöll sig en månad på hans gård
för att göra studier. Att Taningebonden &mdash;
namnet är naturligtvis fingerat &mdash; kände sig
<a id="page-8" class="pagenum" title="8"></a>
kränkt av hennes målningar från Taninge
och för övrigt ej ansåg henne kompetent till
att rätt kunna bedöma förhållandena där bör
ju icke förvåna. Han vill nu framställa hur
denna föregivna piga verkligen var och så
har även han givit sig in på författarskapet.
</p>

<p>
Uppgiften torde ju också ha varit ganska
tacksam om än lätt frestande till chargerande
överdrifter. Resultatet är den bok som
följer.
</p>

<p>
Och härmed lämna vi ordet åt husbondens
märkliga svaromål, som säkert kommer att
låta tala om sig lika mycket som den bok, vilken
varit dess upphov.
</p>

<p class="sign1">
Förläggarna.
</p>

</div>

<h2 class="chapter" id="chapter-0-3">
<a id="page-9" class="pagenum" title="9"></a>
<span class="firstline">INLEDNING</span><br />
VARFÖR DETTA GENMÄLE SETT DAGEN
</h2>

<p class="first">
<span class="firstchar">S</span>om en stor del av den läsande allmänheten
torde ha sig bekant voro under sommaren
förra året i Svenska Dagbladet införda en
serie artiklar med rubrik: »En månad som
tjänsteflicka på en bondgård i Södermanland»,
vilka artiklar sedan med obetydliga
förändringar utkommit även i bokform under
titel: »En piga bland pigor».
</p>

<p>
Författarinnan till dessa artiklar, en
kvinnlig journalist under signaturen »Bansai»,
uppgav sig i dessa artiklar skildra sina
upplevelser vid gården Taninge och yttrar
sig om seder och förhållanden m. m. Då
<a id="page-10" class="pagenum" title="10"></a>
emellertid dessa skildringar är så gott som
fullständigt lögnaktiga, och hon även tillvitat
mig personligen en del mindre hedrande
egenskaper, anser jag mig härmed böra taga
till orda. Jag har så mycket större orsak
att göra det som »Bansai» flera månader efter
sedan de egentliga artiklarna voro införda,
var ogenerad nog att i samma tidning
återupptaga smädetrafiken mot mig och till
och med erbjöd sig att till alla intresserade
lämna privata upplysningar om min ålder
och samhällsställning, mina politiska åsikter,
mina ekonomiska förhållanden, mina vanor
samt &mdash; mitt själsliv.
</p>

<p>
Jag har här ovan sagt att hennes skildringar
så gott som fullständigt äro lögnaktiga,
men vill nu närmast bemöta något av det som
rör mig personligen. Jag var enligt hennes
vittnesbörd lat, låg nästan jämt och sov
samt drack dessemellan ofta kaffekask. Nu
<a id="page-11" class="pagenum" title="11"></a>
var händelsen den, att jag händelsevis låg
inne en tid under hennes vistelse här, men
detta berodde på att jag skadat mig genom
en olyckshändelse, vilket kan bevisas därigenom,
att jag under tiden erhöll försäkringsunderstöd
från försäkringsaktiebolaget Hansa.
Om jag emellanåt låter fördrängen leda
arbetet vid gården är väl i och för sig icke något
så märkvärdigt, isynnerhet som här också
finnes en ångsåg, som kräver tillsyn, och jag
dessutom sysslat med en del affärer. Men
om nu så är, att min förra piga med sina abnormt
utvecklade författaretalanger, i övrigt
är så andesvag, att hon inte ens kunde få
klart för sig vad jag gjorde för nytta, så
borde detta ha fått vara hennes ensak, ty jag
finner det verkligen motbjudande att behöva
förklara mina privata angelägenheter gent
emot en så ovederhäftig kritiker, som denna
piga visat sig vara.
</p>

<p>
<a id="page-12" class="pagenum" title="12"></a>
Var och en torde väl vid någon eftertanke
inse huru nedrigt det är att under förklädnad
och falska uppgifter smyga sig in i ett
hem för att sedan, ockrande på allmänhetens
sensationslystnad, skandalisera dessa invånare.
För att belysa hennes sätt att skaffa
sig platsen, angående vilket hon skriver att
hon på en annons fick över femtio svar, att
betyg aldrig fordras när det gäller tjänst hos
bönder samt att ingen ens frågar efter frejden,
så förhöll det sig med den saken så, att
jag lät dupera mig av hennes i allo sympatiska
och förtroendeväckande skrivsätt. Som
svar på min annons angående jungfru kunnig
i mjölkning, uppgav hon sig som mycket
stor och kraftig samt van från sitt föräldrahem
vid såväl mjölkning som andra lantbrukssysslor,
men på grund av aldrig innehavd
tjänsteplats utan betyg. I verkligheten
var hon fullkomligt okunnig samt saknade
<a id="page-13" class="pagenum" title="13"></a>
vilja och fallenhet att lära. Vad hennes krafter
beträffar, så kommo de här föga till synes;
om de funnos till, så måste de ha varit
förborgade på något hemligt ställe. Jag vill
nu upplysa så väl henne själv som alla de
pressmän, vilka bråkat sina hjärnor med att
söka utforska huru det egentligen tillgick vid
den berömda pigtjänsten, samt den stora allmänheten,
inberäknat en del gott folk, som
se upp till henne och för vilka hon oförtjänt
ter sig med en strålande nimbus, att hon under
sin vistelse här gjorde en rätt så slät figur
som piga.
</p>

<p>
Huru utförde alltså denna piga de åligganden,
som hon enligt annonsen åtagit sig?
Jo, genom att på grund av sin grova okunnighet
och vårdslöshet (jag tänker nu närmast
på mjölkningen) kasta den huvudsakligaste
delen av arbetsbördan på matmodern;
och må allmänheten sedan själv tänka sig in
<a id="page-14" class="pagenum" title="14"></a>
i matmoderns känslor, när hon i pressen finner
sitt hem, över vilket hon måst lämna tillsynen
i sådana händer, skandaliserat och
nidskrivet som ett näste för fylleriorgier,
smuts och snusk och tokerier av alla slag.
Och huru skötte väl samma piga vården om
mina barn medan matmodern utförde pigsysslorna
i hennes ställe? Jo, på ett så pliktförgätet
och ansvarslöst sätt, att det vid ett
tillfälle var nära däran att kosta ett av
barnen livet. Och ändå har hon panna att
offentligen framslunga en sådan beskyllning
som att matmodern genom dålig uppfostran
fullständigt fördärvade sina annars snälla,
lättledda och intelligenta barn.
</p>

<p>
Antag som en jämförelse att jag, ehuru
okunnig, genom förebärande av fackkunskap
lyckades erhålla plats i ett yrke eller företag
t. ex. en plats på Svenska Dagbladets redaktion.
Tycker någon nu att det varit ett hederligt
<a id="page-15" class="pagenum" title="15"></a>
handlingssätt av mig att antaga en
sådan plats även om jag genom att skriva
adresser på kuvert eller något liknande
skulle kunna sköta mina åligganden där lika
bra som en viss journalist skötte pigtjänsten
hos oss? Men antag vidare, att jag sedan
på ett lögnaktigt, förvrängt och förlöjligande
sätt satte mig till doms över förhållandena
i facket och utbasunerade dessa mina
domslut över hela landet för att därigenom
tillfredsställa mitt förvärvsbegär samt vinna
ära och anseende. Reflexionerna göra sig
själva.
</p>

<p>
Beträffande hennes skildringar av tjänstefolkets
liv och förhållanden, så anser jag
mig, eftersom jag redan belyst hennes sätt
att uppfatta en tjänares plikter, icke behöva
spilla ord på att bemöta hennes visdom i den
saken, men för att ingen möjligen skall tro,
att här ställes orimliga fordringar på tjänstefolket,
<a id="page-16" class="pagenum" title="16"></a>
vill jag meddela att en av tjänarna
varit anställd vid gården i 27 år eller ända
sedan år 1888.
</p>

<p>
Vad åter beträffar en annan av hennes erfarenheter
från de 30 dagarna, »kvinnorna
i förtid utslitna, bleka och tunna vid 30 år»
o. s. v., så är detta alltför löjligt för att
egentligen kräva något bemötande. Det torde
vara känt för litet var, att just bondkvinnorna
med sitt sunda levnadssätt bruka bibehålla
sin arbetsförmåga längst, ofta upp
till 60 à 70 års ålder. Undantag finnes ju i
allting, men något sådant kan i varje fall
inte åberopas såsom varande tillämpligt här
vid min gård.
</p>

<p>
Jag har förgäves sökt att få ett genmäle
infört i Svenska Dagbladet. Denna tidning,
som annars vill gälla för att vara en lantbrukarnes
och näringsidkarnes målsman,
praktiserar nämligen en sådan tillämpning
<a id="page-17" class="pagenum" title="17"></a>
av ordets frihet, att den tillåter en oansvarig
kvinnlig skribent att bibringa allmänheten
en falsk föreställning om livet i mitt
hem och om mig själv som typ för bondeklassen,
men vägrar mig plats att vederlägga
detsamma.
</p>

<p>
Jag vill nu granska Svenska Dagbladets
motivering för sin vägran.
</p>

<p>
För det första så var det för långt efteråt
för att tidningen skulle kunna intaga någon
polemik. Nu var det emellertid så, att jag
inte fäste någon vikt vid saken, förrän jag
började bli utsatt för en del personligt obehag
och som jag hittills inte brukat läsa
Svenska Dagbladet, har jag först helt nyligen
genom andra personer blivit uppmärksamgjord
på att jag i Svenska Dagbladet
faktiskt varit utsatt för en rent systematisk
smädetrafik flera månader efter sedan de
egentliga artiklarna voro införda där. Tidningen
<a id="page-18" class="pagenum" title="18"></a>
har sålunda själv dragit försorg om
att saken icke råkat i glömska, och dess första
skäl för vägran är sålunda ett rent och
klart svepskäl.
</p>

<p>
För det andra så var dess värderade medarbeterska
för närvarande på vandring i
Lappland och var omöjlig att anträffa på
flera månader. Men vad i all rimlighets
namn har hennes vistelseort med saken att
göra. Ingen hänsyn visades mig när hon
var den angripande parten och tidningen
vidtog då inga anstalter för att underrätta
mig, när hennes smädelser pågingo som
värst, men varför då så partiskt gynna henne.
Man borde dock ha rätt att fordra ett
annorlunda behandlingssätt av en så ansedd
tidning som Svenska Dagbladet, till och med
när det gäller ett ur pressynpunkt så tacksamt
ämne som att dumskriva och förlöjliga
oss bönder och vårt familjeliv samt att vanställa
<a id="page-19" class="pagenum" title="19"></a>
de förhållanden, under vilka vi och
vårt tjänstefolk leva.
</p>

<p>
Vidare så påpekar tidningen, att i artiklarna
icke på något ställe var utsatt namn på
min gård eller på mig själv. Vid detta vill
jag nu dröja något utförligare.
</p>

<p>
Man kan i detta fall icke säga att anonymiteten
är verklig, ty det är ett av många
känt faktum, att den föregivna pigan vistades
vid min gård en månad nyss förut innan
hennes artiklar infördes i Svenska Dagbladet,
och hon ankom också hit samma dag
som hon där uppgav sig ha tillträtt platsen.
</p>

<p>
Vidare så var vid den första av dessa artiklar
en fotografi införd av min gård tillika
med henne själv, och plåten till denna fotografi
»lånade» hon för resten vid sin avresa
härifrån. Därtill har jag blivit utpekad i
orten såsom varande den åsyftade genom
<a id="page-20" class="pagenum" title="20"></a>
förmedling av en manlig bekant, som hon
under sin vistelse här förvärvade sig.
</p>

<p>
Jag torde med det ovan sagda ha fastslagit
min ställning som part i saken, likaledes
att från tidningens sida en annan rättsuppfattning
blivit tillämpad mot mig, en olärd
bonde, som endast skärskådar saker och ting
från det enkla förnuftets synpunkt, än mot
min i alldeles hög grad kultiverade och studerade
samt i allehanda ämnen, utom de
praktiska, synnerligen insiktsfulla f. d. piga.
</p>

<p>
Som en komplimang mot samma piga för
hennes förut omnämnda åtagande att genom
privatupplysningar avslöja »den stackars
bonns» själsliv, vill jag här för belysande av
hennes karaktäristik till offentlighetens kännedom
meddela, att strax efter sedan hennes
första artiklar infördes i Svenska Dagbladet
och av hennes ombud bekantgjordes här i
trakten med hänvisning på mig och min
<a id="page-21" class="pagenum" title="21"></a>
gård, hon till svar på ett brev från min hustru
bortförklarade samma artiklar genom
att, i strid mot deras innehåll, söka göra troligt,
att de voro intryck från ett 30-tal olika
ställen och uppgav, att det egentligen endast
var husmodern som hon tagit till förebild
härifrån.
</p>

<p>
Trots hennes dubbelhet torde det dock
vara omöjligt för henne att nöjaktigt förklara
huru detta kan överensstämma med
hennes påstående, att hon upplevat alltsammans
på ett ställe och under en månads tid.
Det har emellertid sitt värde som ett privat
erkännande av offentligt framställda lögner,
men det är för hennes verkliga karaktär så
mycket mera betecknande, att hon flera månader
efteråt ånyo upprepade en del av dessa
lögner i samma sitt liv- och husorgan.
</p>

<p>
Det är emellertid att beklaga att hon otvivelaktigt
lyckats förstärka en del i vissa kretsar
<a id="page-22" class="pagenum" title="22"></a>
befintliga vaneföreställningar om bondebefolkningen,
vilket är så mycket antagligare
som hon jämsides med sin smutstrafik inte
sparat på uttryck av sympati och förståelse
och till och med ömhet för föremålen i fråga
samt ganska frikostigt inflätat beröm här
och där för att det hela skall låta trovärdigare.
Men en öppen och ärlig fiende är vida
att föredraga framför en hemlig och falsk
sådan i en väns skepnad.
</p>

<p>
En sak att lägga märke till är, att hon med
förkärlek övertransporterade sina egna karaktärsfel
och bristfälligheter på dem, som
hon uppgav sig skildra, och detta utgör också
en förklaringsgrund till hennes tal om
min myckna lättja och sömnaktighet.
</p>

<p>
Jag har med dessa osminkade fakta velat
påvisa arten av »Bansais» s. k. verklighetsskildringar,
hennes ovederhäftighet och saknad
av moralisk ansvarskänsla samt hennes
<a id="page-23" class="pagenum" title="23"></a>
brist på förutsättningar att ens kunna bedöma
de saker och förhållanden det här är frågan
om, och jag skall, ehuru jag saknar vana
att uttrycka mig i skrift, i denna bok från
en annan synpunkt skildra hur det går till
när en cigarrettrökande och mungigspelande
stockholmsdam skall tjäna bondpiga.
</p>

<p>
Det återstår nu att se på vad sätt Svenska
Dagbladet infriar sin utfästelse att ägna min
bok största uppmärksamhet. Jag fruktar
icke dess kritik ehuru jag icke kan räkna på
något gynnsamt omdöme, troligast kanske
ett bagatelliserande av det hela, men jag
hoppas åtminstone att tidningens svaghet för
den falska pigan icke skall sträcka sig så
långt utom anständighetens gränser, att hon
efter detta tillåtes att öppet eller under någon
som helst förklädnad vidare göra något
inlägg i tidningen angående denna sak, sedan
jag blivit förvägrad att yttra mig till
<a id="page-24" class="pagenum" title="24"></a>
försvar gentemot hennes skriverier, och då
någon utväg för mig att nå samma läsekrets
sedan icke står mig tillbuds, såvida jag icke
vill göra mig besvär med att skriva en bok
till.
</p>

<p>
Nu kanske någon kan tycka, att jag tagit
denna sak alldeles för hårt. Men det gäller
här icke endast mig och de mina utan hela
bondeklassen, för vilken jag och mitt hem
fått figurera som pajastyper på detta sätt.
Dessutom har saken ännu en principiell sida,
ty det låter ju tänka sig varthän det skulle
leda om här eller där en presskribent tillåtes
att, med tillhjälp av privat och rent personligt
smädeskriveri, utan mothugg få draga
familjelivets helgd i smutsen för att på den
vägen vinna ryktbarhet och ära och mera
till. Jag anser det vara i pressens eget intresse
att motverka införandet av en sådan
sakernas ordning.
</p>

<p>
<a id="page-25" class="pagenum" title="25"></a>
Det skulle också bereda mig en uppriktig
tillfredsställelse, om jag hos tidningspressen
såväl som hos den stora allmänheten funne
förståelse för att jag upptagit denna för en
man i min ställning så svåra och ojämna
kamp, icke blott för att värna mig själv och
helgden i mitt hem, utan också för de många
andra hemmens skull, som kränktes av min
f. d. piga när hon förklarade dem vara mitt
eget hem lika.
</p>

<p class="sign2">
Bonn i Taninge.
</p>

<h2 class="chapter" id="chapter-0-4">
<a id="page-27" class="pagenum" title="27"></a>
<span class="firstline">I.</span><br />
DEN NYA PIGAN
</h2>

<div class="ad">
<p class="hdr">
EN PIGA
</p>

<p>
van vid hushållsgöromål samt kunnig
och villig att mjölka erhåller genast
plats.
</p>

<p class="sign">
Taninge gård, pr Nyköping.
</p>

</div>

<p class="noindent">
Så var hon då kommen den nya pigan, som
jag antagit efter skriftlig ansökan enligt en
annons av ovanstående innehåll. Jag hade
visserligen känt mig tveksam om lämpligheten
av att i min tjänst antaga henne, stockholmsdamen,
som ej heller kunde förete något
betyg eller några som helst rekommendationer,
men som hon uppgivit sig vara i
besittning av föregående vana och i övrigt
<a id="page-28" class="pagenum" title="28"></a>
verkade trovärdig, så hade jag låtit min betänksamhet
vika.
</p>

<p>
Jag hade själv hämtat henne vid stationen.
Hon föreföll vid sin ankomst synbart förlägen
och röjde en tafatthet i sitt sätt och
skick, som gav det intrycket att hon åtminstone
inte var den fulländade världsdam
man möjligen kunnat föreställa sig. Vem
kunde tro, att detta var ett stockholmsbarn;
hon liknade i detta ögonblick en mindre resvan
landsbo, som gått vilse i en stor stad.
</p>

<p>
Dessa reflektioner trängde sig ovillkorligen
på mig, när jag betraktade henne där
hon stod, röd som en kräfta i synen, ehuru
den starka rodnaden dock lät ana en underliggande
blekare hudfärg.
</p>

<p>
»Var så god och stig fram och känn sig
hemmastadd och välkommen hit. Måtte hon
nu bara kunna trivas ibland oss.»
</p>

<p>
»Tack det skall nog gå bra.»
</p>

<p>
<a id="page-29" class="pagenum" title="29"></a>
Hon steg nu fram från dörren, där hon
stannat vid sitt inträde. Efter hand antagande
en mera obesvärad min gick hon så omkring
och hälsade och presenterade sig, slutligen
stannande framför gårdshunden, med
vilken hon omständligt underhöll sig en god
stund och för vars skulle hon nästan tycktes
glömma bort att gårdens mänskliga innevånare
funnos till. Nå ja, hon var således
djurvän och detta var ju endast ett gott tecken.
</p>

<p>
Hunden besvarade emellertid med ett dovt
morrande hennes översvallande vänlighet.
Han var inte van vid dylikt långvarigt fjäsk
och såg ganska ohövlig ut när hon vid presenteringen
även för honom upprepade sitt
namn: Malin Söderström. De blevo dock
sedermera mycket goda vänner.
</p>

<p>
Hilda, min hustru, hade under tiden dukat
fram mat, och sedan denna intagits började
<a id="page-30" class="pagenum" title="30"></a>
den nya pigan att packa upp sitt medförda
gepäck, som visade sig utgöra en ganska
brokig samling av allehanda slags persedlar
och föremål.
</p>

<p>
En hel del blombuketter, som hon fört med
sig, voro snart utplanterade i vaser fyllda
med vatten och spredo i rummen en behaglig
doft. Sedan detta var gjort, började hon
en riktig möblering i rummen genom att på
alla upptänkliga ställen placera ett stort antal
luktvattensflaskor och pomadaburkar
m. m., som hon medfört. En del löshår och
valkar av försvarlig storlek tronade snart på
Annas, den andra pigans, byrå, tillika med
ett stort antal använda näsdukar, som utgjorde
ett tydligt bevis på den snuva, som
hon uppgav sig ha ådragit sig under resan.
Så började uppackning av klädespersedlar
och det var ett nöje att se med vilken omsorg
detta arrangemang utfördes, och hon visade
<a id="page-31" class="pagenum" title="31"></a>
sig vara i besittning av toaletter, som vida
överträffade dem som en ordinär bondpiga i
allmänhet har råd att kosta på sig. Jag gjorde
dock helt ofrivilligt den iakttagelsen, att
hennes förråd av underkläder var mera blygsamt
samt icke på något sätt stod i förhållande
till den stora mängden av övriga
plagg.
</p>

<p>
Malin hade emellertid avslutat sin uppackning
och börjat bekanta sig med Anna, som
med synbar beundran betraktade en i flera
färger skiftande sidenblus, upprepade gånger
vändande densamma i olika lägen och
med intresse iakttagande dess skiftningar
allt efter som dagern föll på.
</p>

<p>
»När ska&rsquo; du använda den här blusen, den
är alldeles för fin att sätta på sig var sönda&rsquo;.»
</p>

<p>
»Den skall jag inte ha på mig annat än när
jag går på teatern, förstås.»
</p>

<p>
»Kors, tänker du fara in te sta&rsquo;n och gå
<a id="page-32" class="pagenum" title="32"></a>
på teatern!» utbrast Anna, som själv ännu
aldrig varit på ett sådant ställe.
</p>

<p>
»Inte har jag tänkt att resa in till sta&rsquo;n,
det finns väl alltid någon teater på närmare
håll.»
</p>

<p>
»Inte finns dä nå&rsquo;n sådan ute på lande&rsquo;, kan
du väl förstå.»
</p>

<p>
»Nej visst, det var ju sant», svarade Malin,
»jag glömde ju bort att bondtrakten här
är så efterbliven.»
</p>

<p>
»Dä vet jag inte om den är, åtminstone
inte är dom efter sin tid me&rsquo; skötseln. Du
ska&rsquo; få se en så&rsquo;n fin la&rsquo;gård här finns.»
</p>

<p>
»Jaså finns det; men hör du, roar dom sig
aldrig här i trakten, finns det inga nöjestillställningar
av något slag.»
</p>

<p>
»Jo, föreningen har ju sina tillställningar
och om somrarna är det dans på logarna
ibland, förstås, men du har ju varit på lande&rsquo;
förr, så du borde väl ha reda på sådant där.»
</p>

<p>
<a id="page-33" class="pagenum" title="33"></a>
»Det var så liten tid jag var ute i skärgården
en sommar, men där är inte lika som på
andra ställen.»
</p>

<p>
»Men bonn sa&rsquo; att du var van vid lantgöra
och här måste du kunna mjölka korna.»
</p>

<p>
»Det kan jag inte, men det skall väl inte
vara så svårt att lära», sade Malin eftertänksamt.
</p>

<p>
»Var inte ängslig för det, jag ska&rsquo; lära dej
jag.»
</p>

<p>
»Det var vänligt av dig, vi båda skall nog
komma bra överens.»
</p>

<p>
»Det gör vi nog, men nu får jag ej längre
stå och se på dina grannlåter, nu är de&rsquo; dags
att dricka kaffe.»
</p>

<p>
»Men kaffet är ju inte serverat än!» utbrast
Malin, som ännu icke hade kommit
underfund med vad som hörde till en pigas
åligganden.
</p>

<p>
»Nej du, men det ska&rsquo; snart bli», svarade
<a id="page-34" class="pagenum" title="34"></a>
Anna småleende åt kamratens oförstånd och
så började hon plocka fram koppar, grädde
och socker samt nybakat, doftande vetebröd
och skorpor.
</p>

<p>
»Kommer det främmande hit?» frågade
Malin.
</p>

<p>
»Nej, inte vad jag vet, men varför frågar
du så.»
</p>

<p>
»Jo, vem skall dricka ur alla kopparna som
du dukat fram.»
</p>

<p>
»Gårdsfolket förstås, bonn och drängarna
ska&rsquo; ju ha kaffe de också.»
</p>

<p>
»Jaså, finns det drängar här, sådana har
jag hört talas om förut, huru många äro
de då?»
</p>

<p>
»De äro fyra stycken förutom la&rsquo;gårdskarn.»
</p>

<p>
»Finns det ladugårdskarl också, men vad
har dom andra drängarna för sysselsättning
då?»
</p>

<p>
<a id="page-35" class="pagenum" title="35"></a>
»Nej, hör du, så&rsquo;nt där skulle väl en bondpiga
känna till», sade Anna och kunde ej låta
bli att skratta åt kamratens totala okunnighet
i allt som tillhörde lantlivet och dess förhållanden.
</p>

<p>
Nu hördes dunket av fotsteg i förstugan
och drängarna stego in.
</p>

<p>
»Hej, jaså de&rsquo; har blivit tillökning här i
dag», sade en av dem och steg så, efter att i
förbifarten ha givit Anna några vänskapliga
nyp under armarna, fram till Malin. »Får
vi lov att göra oss bekanta», frågade han och
sträckte fram sin grova näve.
</p>

<p>
Malin mönstrade med kritiska blickar sin
nyvordne kamrat, förvånad över hans rättframma
sätt och ej ense med sig själv hur
hon skulle upptaga den erbjudna bekantskapen.
</p>

<p>
Det var en lång, smärt och kraftig yngling
med frimodigt, intelligent ansiktsuttryck
<a id="page-36" class="pagenum" title="36"></a>
och en blick, som angav stort sinne för
humor. Malin kände sig genast angenämt
berörd av hans, trots frånvaron av former,
i grund och botten sympatiska väsende och
var redan beredd att giva ett vänligt svar,
då hon kom att tänka på att detta möjligen
kunde gå hennes värdighet för nära, varför
hon knyckte på nacken och försökte att se
ond och förnärmad ut. Ynglingen lät dock
icke detta imponera på sig utan gjorde en rörelse,
som på ett komiskt sätt härmade hennes
stela min, slog ihop klackarna och gjorde
militärisk honnör där han stod i sina slitna
vardagskläder.
</p>

<p>
»Får jag lov att presentera Hasselkvist,
har varit i kronans tjänst och är fullt utlärd
i att hälsa om ryssen skulle komma hit.»
</p>

<p>
Nu var det ej längre möjligt för Malin att
bibehålla sin värdiga min, utan hon bekantade
sig med drängen och blev av honom presenterad
<a id="page-37" class="pagenum" title="37"></a>
för hans kamrater. Kaffet förtärdes
sedan under skämt och gemyt, varefter
drängarna tågade ut igen för att fortsätta
med sitt arbete.
</p>

<p>
»Det var ju riktigt hyggliga människor de
där», sade Malin, då drängarna hade gått
ut, »de skulle ju rent av passa till skådespelare.
Äro alla drängar sådana.»
</p>

<p>
»Nej, inte alla, det finns förstås olika sorters
folk även bland drängar, men bonn tar
aldri&rsquo; hit annat än rejält folk, han gillar inga
slashankar, hörde jag honom säga en gång.»
</p>

<p>
»Men varför klär dom sig så dåligt? Dom
ser ju ut ungefär som hamnschåare i Stockholm.»
</p>

<p>
»Du förstår väl att inte kan dom ha körkkläderna
på sej i vardagslag.»
</p>

<p>
»Men dom kunde väl tvätta sig åtminstone.»
</p>

<p>
»Gör dom inte dä då, tror du?»
</p>

<p>
<a id="page-38" class="pagenum" title="38"></a>
»Nej, det syntes nog på deras händer», sa&rsquo;
Malin, som inte begrep den naturliga skillnaden
emellan en valkig arbetsnäve och en
hand, som aldrig varit berörd av arbete.
</p>

<p>
»Vänta du tess du fått vara här en tid, så
blir inte heller dina händer så värst fina»,
svarade Anna, som under samtalets gång dukat
av kaffebordet.
</p>

<p>
Det var nu tiden inne för kvällmjölkningen,
som Hilda själv tillika med Anna skulle
utföra, medan Malin tills vidare skulle åtnjuta
ledighet för att sköta om sin mycket
intensiva snuva.
</p>

<h2 class="chapter" id="chapter-0-5">
<a id="page-39" class="pagenum" title="39"></a>
<span class="firstline">II.</span><br />
OM EN NYKTERHETSFEST SAMT
OM LITE PIGKURTIS
</h2>

<p class="first">
<span class="firstchar">D</span>et var söndag. Från en nästan molnfri
himmel strålade solen ren och klar, givande
kraft åt det i den tidiga våren uppspirande
gräset. I björkhagen bortom en av grannbyarna
var det ett myllrande liv och där rörde
sig om varandra en stor mängd folk av
alla åldrar och kön, bönder, drängar, pigor,
gubbar, gummor och barn.
</p>

<p>
Det var nämligen så att ortens nykterhetsförening
hade anordnat friluftsfest, och sådana
tillställningar bruka alltid bli talrikt besökta,
då de utgöra ett av de få med långa
<a id="page-40" class="pagenum" title="40"></a>
mellanrum återkommande nöjestillställningar,
som står lantbefolkningen till buds.
</p>

<p>
Nykterhetsföreningen, som bestod av en
avdelning av I. O. G. T., var på orten ganska
populär och nästan all traktens ungdom
samt en stor del av det äldre folket voro inskrivna
i densamma och var på grund därav
bruket av spirituosadrycker ganska sällsynt
i nejden. Härtill bidrog kanske också i någon
mån att en del av den manliga ungdomen,
som annars i själ och hjärta var tämligen
likgiltig för nykterhetsrörelsen ändå
gått med för att kunna få deltaga i av föreningen
ibland anordnade privata deklamationsaftnar
och fördenskull måste tygla ett
möjligen befintligt spritbegär.
</p>

<p>
Högst uppe på den lilla backen var en talarestol
upprest och talaren hade nyss avslutat
sitt med stor uppmärksamhet åhörda föredrag,
vari han på ett medryckande sätt
<a id="page-41" class="pagenum" title="41"></a>
skildrat dryckenskapens fördärvbringande
inflytande och särskilt framhållit att bruket
därav var oförenligt med en verkligt sund
och naturlig levnadsglädje.
</p>

<p>
Även från Taninge hade folket nästan
mangrant infunnit sig på festen, och Malin,
skrudad i en luxuös vårtoalett, som synbarligen
framkallade beundran blandad med en
viss känsla av avund hos den kvinnliga delen
av de festbesökande, blandade sig med synbart
välbehag i det brokiga vimlet. Ungdomar
av båda könen rörde sig otvunget och
ledigt om varandra, pojkarna ibland kastande
skämtsamma utrop till flickorna, som dock
oftast ej blevo svaret skyldiga. Ett litet
stycke ifrån talarestolen var med stöd av ett
par större träd anordnat ett provisoriskt
stånd, där läskedrycker tillhandahöllos och
efter föredragets slut rådde däromkring en
livlig trängsel. De manliga ungdomarna
<a id="page-42" class="pagenum" title="42"></a>
undfägnade frikostigt sina kärestor med de
begärliga dryckerna.
</p>

<p>
En storväxt, grovkornig friarbetare, som
blivit utstruken ur föreningen för löftesbrott,
hade inlett en högstämd kurtis med Malin,
utan att låta avskräcka sig av det snävt avvisande
emottagande hans första försök
rönte.
</p>

<p>
»Äsch, inte ska&rsquo; ho&rsquo; vara så kymig fast ho&rsquo;
ä&rsquo; lite bättre uppstissäd än jag, å för resten
så ä&rsquo; mi&rsquo; snörskjortä likä grann som hennes
insättning. Kom nu så bjuder jag på e&rsquo;
halvä limonad.»
</p>

<p>
»Jag dricker inte lemonad.»
</p>

<p>
»Va! gillar ho&rsquo; inte ståltrådsdrickä, ja bjuder
välle på saft då om dä smakär bättre.»
</p>

<p>
Malin kunde nu ej motstå en så frestande
inbjudan utan följde, ehuru halvt motvilligt,
med sin efterhängsne kavaljer, kastande en
längtansfull blick på en i närheten stående,
<a id="page-43" class="pagenum" title="43"></a>
vid ortens post- och växelcentral anställd
yngling, som tydligen mera slagit an på
henne.
</p>

<p>
Under en livlig konversation, som bestod
av bullrande, om än icke alltid vällyckade
muntrationsförsök å ena sidan samt å den
andra i början enstaviga men sedan allt mera
intresserade genmälen, som varslade om
en upptinande sinnesstämning, förtärdes
trakteringen och den manliga parten började
så utforska sin nyförvärvade bekantskaps
föregående tillvaro.
</p>

<p>
»Ä&rsquo; ho&rsquo; nykommen här, ja&rsquo; tycker inte ja&rsquo;
har sitt henne på trakten förr.»
</p>

<p>
»Ja, jag är nog så ny jag gärna kan bli.»
</p>

<p>
»Va&rsquo; ä&rsquo; ho&rsquo; ifrån då?»
</p>

<p>
»Jag är hemifrån förstås.»
</p>

<p>
»Dä va tusan så bra, dä ä&rsquo; ja&rsquo; också å då
så får vi sällskap hem i kväll.»
</p>

<p>
<a id="page-44" class="pagenum" title="44"></a>
Jag uppfångade ej fortsättningen av dialogen.
</p>

<p>
Festen fortgick emellertid under den gemytligaste
stämning tills fram mot aftonen,
då folket, uppdelande sig i större eller mindre
grupper, började troppa av och ungdomen
tågade nästan mangrant i väg till Västergår&rsquo;n,
där årets första logdans skulle gå
av stapeln.
</p>

<p class="tb">
*
</p>

<p class="noindent">
En ny dag hade inbrutit och redan vid halv
6-tiden på morgonen var gårdsfolket i Taninge
efter vanligheten i full beredskap att
med utvilade krafter taga itu med dagens arbeten.
</p>

<p>
En av de första och tillika mest krävande
utesysslor vid en gård är mjölkningen och
Malin skulle nu under ledning av Anna, den
andra pigan, göra sina första lärospån i den
konsten.
</p>

<p>
<a id="page-45" class="pagenum" title="45"></a>
Mjölkningen brukade i vanliga fall taga
en tid av omkring två timmar, men den dagen
gick det om ovanligt länge, och Hilda
knogade allt vad tygen höllo för att ensam
hinna uträtta sysslorna samt ombesörja frukostlagningen,
tagande den nya pigans bristande
vana som förklaringsgrund till det
långa dröjsmålet.
</p>

<p>
Slutligen uppenbarade sig pigorna med
mjölkspannen och Anna, som kom ett stycke
förut, tilltalades så av Hilda:
</p>

<p>
»Det var fasligt vad det tagit lång tid
med mjölkningen i dag.»
</p>

<p>
»Ja, dä ha det gjort, men jag har inte hunnit
få färdigt förr, när jag har fått göra det
ensammen.»
</p>

<p>
»Har du gjort det ensammen? Malin
skulle ju hjälpa dig och du skulle ju lära
henne.»
</p>

<p>
<a id="page-46" class="pagenum" title="46"></a>
»Malin hon har hela tiden legat och suvit
i kalvkätten.»
</p>

<p>
»Har hon legat och sovit! Att du inte körde
upp henne då.»
</p>

<p>
»Å, jag försökte nog, men hon sa att hon
inte hade kunnat sova i natt för hon hade
haft en så ryslig huvudvärk, och då tyckte
jag synd om henne och lät henne ligga.»
</p>

<p>
Frampå förmiddagen kom Västergårdsbonn
över till mig och begärde att få låna
min stora brandstege, vilket beviljades.
</p>

<p>
»Nå, vad tror du, Karlsson, kan vi börja
ta itu med vårsådden snart?»
</p>

<p>
»Ja du, Berg, som har trädan ner på åsluttningen,
du kan nog börja när som helst, men
hos mej blir det då inte upptorkat den här
veckan och för resten så har drängen min
gjort sej så illa så han inte kan hjälpa till
med arbetet.»
</p>

<p>
»Hur har han då burit sig åt?»
</p>

<p>
<a id="page-47" class="pagenum" title="47"></a>
»Jo, han kom ihop sej på logen i går kväll
me&rsquo; Nygårds-Gustav, å de måtte ha varit en
skarp sammandrabbning för han har visst
fått någon knäck på revbenen.»
</p>

<p>
»Vad kom de ihop sig om då?»
</p>

<p>
»Ja si det är en sak som jag inte så noga
vet, men di säjer att det var om din nya
piga.»
</p>

<p>
»Skulle hon vara så eftersträvansvärd
då?»
</p>

<p>
»Ja dom tyckte fälle dä, men jag tycker
som så, att därvidlag så är det kläderna som
gör kroppen.»
</p>

<p>
Varpå Karlsson med en hälsning och ett
lätt skratt avlägsnade sig med stegen, nästan
dignande under sin tunga börda, och jag
fortsatte med att göra i ordning redskapen
till det stundande vårbruket, i mitt stilla sinne
icke vidare angenämt berörd av den uppmärksamhet,
som min nya piga ådragit sig.
</p>

<h2 class="chapter" id="chapter-0-6">
<a id="page-48" class="pagenum" title="48"></a>
<span class="firstline">III.</span><br />
OM DISKNING OCH TVÅ SORTERS
PIGOR SAMT OM ETT NYUPPTÄCKT
UNDERLIGT DJUR
</h2>

<p class="first">
<span class="firstchar">M</span>iddagen var överstökad, drängarna hade
gått upp på kammaren för att vila en
stund och Hilda var i vardagsrummet upptagen
med att vyssja det minsta av barnen
till sömns.
</p>

<p>
I köket voro pigorna sysselsatta med diskning
av tallrikar, skedar, knivar, grytor och
kastruller m. m. Anna diskade och sköljde
dem i en balja med vatten varefter Malin
fick taga itu med torkningen.
</p>

<p>
Jag vill i detta sammanhang nämna, att
<a id="page-49" class="pagenum" title="49"></a>
varken min hustru eller jag brukar benämna
vårt tjänstefolk »drängar» eller »pigor». Vi
säga i stället »pojkarne» och »flickorna» eller
»jungfrurna», då vi tala om dem och torde
också detta uttryckssätt vara mera allmänt
i orten när det är fråga om flertal än det
gammaldags »drängarne» och »pigorna». Jag
använder dock här i min skildring dessa senare
mera ur bruk komna uttryck därför att
de voro så omhuldade i den bok, som föranlett
utgivandet av denna och emedan de dessutom
i vida kretsar torde ha ingått i det allmänna
föreställningssättet. Men de äga icke
någon motsvarighet i verkligheten vid Taninge.
</p>

<p>
»Inte ska du torka me&rsquo; den där handduken»,
sade Anna efter en sidoblick på kamraten
som hon hittills icke vidare givit akt
på.
</p>

<p>
»Varför inte det då», svarade Malin, långsamt
<a id="page-50" class="pagenum" title="50"></a>
och mekaniskt gnidande med handduken
fram och åter på ett knivblad.
</p>

<p>
»Du ser väl att den inte är nå&rsquo;n kökshandduk,
den där är ju att torka sig på när man
tvättat sig.»
</p>

<p>
»Så dum du är, det behöver väl inte vara
någon skillnad på sådant.»
</p>

<p>
»Behöver de&rsquo; inte vara nå&rsquo;n skillnad? Är
du då inte van att göra skillnad på kökshanddukar
och andra handdukar?»
</p>

<p>
»Jo visst, men inte är det väl så kinkigt
med den saken bland bönder och deras likar.»
</p>

<p>
»Jaså, skulle dom inte vara lika goda som
du, det är dom nog mer än väl», svarade Anna
retad av kamratens hånfulla tal, »och nu
är du så god och är ordentlig, annars ska&rsquo;
ja&rsquo; tala om för Hilda hur du bär dig åt.»
</p>

<p>
Diskningen fortsattes ehuru den visserligen
ej påskyndades av Malin, som inte syntes
vara vidare intresserad av det som hon
<a id="page-51" class="pagenum" title="51"></a>
hade för händer. Hon hade från första
stund visat sig vara mycket okunnig i sysslor,
ehuru hon uppgivit sig vara rätt så van.
Då hon därtill saknade håg och fallenhet att
lära och sätta sig in i göromålen, kan ingen
undra på att Hilda och jag snart började
känna oss besvikna över vår nya tjänsteande,
som varken kunde eller ville fullgöra sina
åligganden på ett något så när tillfredsställande
sätt.
</p>

<p>
Det var en himmelsvid skillnad emellan
dessa båda pigor, och denna skillnad kom deras
personliga säregenskaper desto mera att
framträda för den utomstående iakttagaren.
Den ena typen för en landsflicka av arbetsklassen,
rundkindad, arbetsam, glad och villig,
den andra en bleksiktig storstadsflicka
med nervöst sätt, mera begiven på nöjen än
arbete och för vilkens lämplighet att fylla
en kvinnas uppgifter man måste sätta ett
<a id="page-52" class="pagenum" title="52"></a>
stort frågetecken. Jag förundrade mig också
över att hon sökt sig plats vid en lantgård,
där arbetet föreföll henne vara i så hög grad
motbjudande.
</p>

<p>
Malin hade en stund upphört med torkningen
och med armbågarna stödda mot fönsterbrädet
låtit blickarna drömmande irra ut
över det solbelysta landskapet. Så vänder
hon sig plötsligt till kamraten och säger:
</p>

<p>
»Tycker du inte om att dansa, du Anna?»
</p>

<p>
»Tycker jag om att dansa! Jag tänker
inte alls på dans nu, men varför frågar du
så?»
</p>

<p>
»Jo, jag såg dig inte på logen i går kväll,
men du skall tro att där var gladigt.»
</p>

<p>
»Visst var jag på logen, jag var där ända
till 10-tiden, men inte kan jag förstå var du
höll hus.»
</p>

<p>
»Du kan väl förstå, att jag, som är nykommen,
gärna vill se mig om lite, hur trakten
<a id="page-53" class="pagenum" title="53"></a>
är belägen. Jag var ute på en promenad
och kom inte till logen förrän sedan du hade
gått.»
</p>

<p class="tb">
*
</p>

<p class="noindent">
Vid kvällmjölkningen, som inföll vid 6-tiden
på aftonen, skulle så Malin, nu under
Hildas eget överinseende, bibringas kunskap
i mjölkningskonstens mysterier.
</p>

<p>
»Så skall hon ta det», förklarade Hilda
med säker vana utförande handgreppet om
spenen, mjukt och ledigt låtande en kraftig
mjölkstråle strila ner i det ännu tomma spannet.
</p>

<p>
Malin försökte sig på att utföra konststycket,
men det kom inte någon mjölk.
</p>

<p>
»Kanske att kon inte vill släppa ner mjölken»,
undrade Hilda och tog så själv åter ett
tag med samma goda resultat som förra gången.
</p>

<p>
<a id="page-54" class="pagenum" title="54"></a>
»Jo då, nog släpper hon ner mjölken, var
bara inte rädd för att ta i litet kraftigare,
så går det nog.»
</p>

<p>
Malin försökte nu åter, denna gång med
mera kraft, och nu började verkligen mjölken
framsippra.
</p>

<p>
»Nu gör vi så, att Malin tar i tu med de
här korna, de äro mest lättmjölkade, så tar
jag långsidan; och var noggrann med att
hon mjölkar ur till sista droppen», sade Hilda,
och så var mjölkningen snart i full gång.
</p>

<p>
Den sida, som Hilda påbörjat, bestod av
en rad med ett 15-tal kor, av vilka dock somliga
stodo i sin, medan på andra sidan
endast var 5 eller 6 stycken. Resten av raden
var utfylld av ungtjurar, en del kvigor
och tjurar m. m.
</p>

<p>
Hilda hade utan att vidare aktgiva på Malin
redan framkommit med mjölkningen till
mitten av raden, då hon hörde Malin, efter
<a id="page-55" class="pagenum" title="55"></a>
att först ha mumlat några obestämda meningar,
med hög röst utropa:
</p>

<p>
»Hur kan det vara fatt med den här kon,
hon har ju inga spenar.»
</p>

<p>
Hilda såg upp, var på en gång inne i situationen
och kunde icke låta bli att le.
</p>

<p>
Malin hade under sin mjölkning hunnit
förbi de på hennes sida stående korna och
flyttat in mjölkpallen och satt sig ner i båset
hos en större tjurkalv samt letade nu enträget
för att söka reda på juvret hos besten,
som hon trodde vara en ko. Tjuren som annars
visst icke var så särdeles fromsint av
sig, stod märkvärdigt nog alldeles stilla och
kom sig, troligen av pur förvåning, icke ens
för med att sparka, utan nöjde sig med att
med stora ögon blänga på sin nya vårdarinna.
</p>

<p>
»Men Malin då, ser hon inte att det är en
tjur, som hon satt sig hos.»
</p>

<p>
<a id="page-56" class="pagenum" title="56"></a>
»Vad är det för slags djur, jag tycker att
den liknar en ko annars», svarade Malin,
fortfarande ivrigt sökande och letande åt
alla både möjliga och omöjliga håll.
</p>

<p>
»Jaså, hon känner inte till den sortens
djur», genmälde Hilda, med möda återhållande
sin munterhet, »men så mycket är då
säkert, att skall hon få rätt på någon mjölk
där, då får hon allt leta länge.»
</p>

<p>
»Men hur skall jag förstå det här», fortsatte
Hilda med en lätt otålighet i rösten.
»Malin skrev ju till oss innan hon kom hit,
att hon varit vid en lantgård förut.»
</p>

<p>
»Ja, det var jag, men det var bara en mindre
gård och där hade de inte sådana här
djur?»
</p>

<p>
»Men de hade väl kor åtminstone. Malin
skrev ju också, att hon var van vid att
mjölka.»
</p>

<p>
<a id="page-57" class="pagenum" title="57"></a>
»Ja, det kunde jag då, men det är så länge
sedan nu, så det har jag glömt bort.»
</p>

<p>
Med skamsen uppsyn och en uppstigande
förfärlig aning om det nyupptäckta djurets
art reste sig Malin upp och avlägsnade sig
från ladugården ännu mera förvirrad vid
åsynen av den glada minen hos ladugårdskarlen,
som från dörren åsett det hela och
redan hunnit meddela en av drängarna den
löjliga händelsen. Hilda fortsatte emellertid
ensam med mjölkningen och då hon i
spannet, som Malin kvarlämnat, icke på långt
när fann det väntade innehållet, tog hon om
dennas arbete på nytt med resultat att mjölkmängden
blev uppbringad till ungefär dubbelt.
</p>

<p>
Följande dag kom kontrollassistenten på
besök, och då han vid middagsmjölkningen
iakttog Malins sätt att mjölka, förbjöd han
<a id="page-58" class="pagenum" title="58"></a>
kort och gott att hon vidare skulle få fortsätta
därmed och körde direkt ut henne från
ladugården, motiverande sig sedan med att
korna vid vårdslös och ofullständig mjölkning
lätt kunde taga skada.
</p>

<h2 class="chapter" id="chapter-0-7">
<a id="page-59" class="pagenum" title="59"></a>
<span class="firstline">IV.</span><br />
OM LANTLIV OCH STADSKULTUR
SAMT OM ETT RADIKALMEDEL
MOT LÄTTJA
</h2>

<p class="first">
<span class="firstchar">T</span>iden för vårbruket var inne och en strävsam
tid började nu för befolkningen i trakten.
Denna har visserligen vad den jordbrukande
delen beträffar, full sysselsättning,
även den tid, då jordbruket ligger nere, med
skogsavverkning, lagning av vägar, stängsel
och redskap m. m., men på vintern är arbetet
dock icke så maktpåliggande som under
den övriga årstiden, då jordens beredning,
sådd och skörd o. s. v. upptager nästan all
tid, och ogynnsamma väderleksutsikter därtill
<a id="page-60" class="pagenum" title="60"></a>
ofta förorsakar att arbetet måste påskyndas.
</p>

<p>
Vem kan väl, som själv ej deltagit däri,
föreställa sig de mångahanda göromålen vid
en lantgård så väl beträffande det manliga
utearbetet som de kvinnliga innesysslorna?
Till synes utan någon bestämd plan måste
dock allting ju mera desto större gården är,
utföras med ordning och reda, lika väl som
arbetet på en verkstad, en fabrik eller ett
kontor. Om än icke något egentligt jäkt, så
dock ett ständigt knog nästan utan uppehåll
från morgon till kväll, kräver arbetet, förutom
flit och ihärdighet, en viss beräkning
och fördelning för att göromålen ej skola
hopa sig och en del av dem bli bortglömda.
</p>

<p>
Om än sålunda ganska ansträngande är
dock å andra sidan lantarbetet hälsosammare
än något annat yrke, och det allmänna
hälsotillståndet är vida bättre bland den
<a id="page-61" class="pagenum" title="61"></a>
jordbrukande befolkningen än bland t. ex.
industri- och fabriksarbetarne, vilket bevisar
att vid lantarbetet någon överansträngning
i allmänhet icke förekommer. Har någon
väl ofta sett en nervös och blodfattig
bonddräng eller bondpiga? Jag tror att antalet
sådana skall vara ganska lätt räknat.
</p>

<p>
Med dessa ord vill jag blott påvisa att
lantarbetet visst icke är något lekverk, men
att å andra sidan icke heller någon grund finnes
för en uppfattning, som slagit över i den
motsatta ytterligheten.
</p>

<p>
Malin hade nu varit i sin tjänst några dagar
och alltså bort hunnit visa sina färdigheter,
men det var redan ganska tydligt, att
hon icke var kompetent att utföra de prestationer,
som hon åtagit sig i egenskap av piga.
Hon visade sig, som förut är nämnt, vara
fullkomligt okunnig i även de enklaste sysslor
och, vad som var värre, utan några som
<a id="page-62" class="pagenum" title="62"></a>
helst anlag för praktiskt arbete. När hon
skulle uträtta något kunde hon, försjunken
i drömmerier, bli stående med korslagda armar
och alldeles glömma bort det hon hade
för händer.
</p>

<p>
En gång när Malin skulle diska, fann Hilda,
när hon om en god stund kom ut i köket
och väntade att diskningen redan skulle vara
överstökad, Malin stående framför spegeln,
noga synande sin hals, medan diskningen
icke ens var påbörjad, och vid Hildas påmaning
att taga itu med arbetet, svarade hon
då, att hon trodde diskarna hade ynglat.
</p>

<p>
Ibland kunde hon, när det någon gång
hände att arbetslusten, likt ett plötsligt uppflammande
men snart åter slocknande stjärnskott,
föll på henne, åtaga sig göromål, som
hon ej alls begrep sig på och då åstadkomma
direkt skada i stället för nytta. Vid ett tillfälle
skulle hon sätta sig till att väva under
<a id="page-63" class="pagenum" title="63"></a>
försäkran att hon var van därvid, och snart
skulle väva en fyra eller fem meter, men hela
resultatet av en halv dags arbete var inte
fullt en decimeter och detta vävdes efter en
sådan metod att Hilda sedan hade sysselsättning
i nära två dagar innan hon fick väven
i sitt rätta skick igen.
</p>

<p>
Malin hade också ganska underliga föreställningar
om renlighet och trodde tydligen
icke, att det i ett lanthushåll ställdes några
fordringar i detta avseende. Så t. ex. kunde
hon vid uppläggning av smör fatta tag i detsamma
med fingrarna, och då Anna förehöll
henne det orenliga däri säga: »Du är så kodum;
inte är det så fjäskigt och noga när
arbetsfolk och bönder skall äta, dom är alla
lika dumma och har ju inte något sinne för
renlighet.» Och hon lät efter hand allt tydligare
förstå, att hon ansåg sin omgivning
vara ett annat slags människor, som befann
<a id="page-64" class="pagenum" title="64"></a>
sig på en lägre utvecklingsgrad i jämförelse
med henne själv. Men en gång när hon
framlade denna sin uppfattning och Anna
började skratta åt henne och driva skämtet
till sin höjd, blev hon alldeles svarslös och
mållös och stod en lång stund liksom fallen
från skyarna i sin förvåning över att bönder
kunde ha så ljusa ögonblick. Ehuru hennes
värdesättning för övrigt verkade enbart löjlig,
började jag dock känna mig förargad
över hennes ofta visade lojhet och oskicklighet
i fråga om sysslor och göromål.
</p>

<p>
Förutom allt detta var hon även i besittning
av en del vanor och ovanor, som kunde
förbluffa en enkel lantbo. Den ena cigarretten
efter den andra lät hon gå upp i rök med
en smartness som vittnade om en högt uppdriven,
genom lång vana förvärvad skicklighet,
vilket jag dock för barnens skull snart
måste stävja genom att proklamera samma
<a id="page-65" class="pagenum" title="65"></a>
förordning som gäller för en del järnvägskupéer.
Hon besatt en virtuosmässig skicklighet
i konsten att spela mungiga och hon
utnyttjade denna sin förmåga vid de mest
otroliga tillfällen. Så hördes hon stundom
med kläm och bravour å sin mungiga av
»Svenskens älskling»-typen, omväxlande med
att hon sjöng vissa strofer, framtralla den
urgamla:
</p>

<div class="poem-container">
  <div class="poem">
    <div class="stanza">
      <p class="verse">»Tjänare Amanda, kom till min barm,</p>
      <p class="verse">Här skall du finna en kärlek så varm,</p>
      <p class="verse">Jag kiligare fjälla än dig ej får</p>
      <p class="verse">Och i en cirkel det hela går.»</p>
    </div>
    <div class="stanza">
        <p class="verse2">eller:</p>
    </div>
    <div class="stanza">
      <p class="verse">»Det var julafton nittiofyra»</p>
    </div>
    <div class="stanza">
        <p class="verse2">o. s. v.</p>
    </div>
  </div>
</div>

<p class="noindent">
omväxlande med »Putte, min lilla Putte» samt
en del andra melodier av äldre och nyare
ursprung, vilkas ordalydelse jag inte så noga
<a id="page-66" class="pagenum" title="66"></a>
känner till. Men litet förströelse förhöjer
ju trevnaden samt bidrager till att förläna
en ljusare syn på tingen under vardagslivets
trista enformighet, och jag missunnade
henne visst inte en så oskyldig njutning, som
även beredde barnen ett ogement nöje, när
de vid sådana tillfällen brukade samlas utanför
staketet för att lyssna till de rytmiska
tonerna.
</p>

<p>
Det var emellertid snart tydligt att Malin
icke var i stånd att fylla sin uppgift som piga,
och efter kontrollassistentens besök tog
Hilda själv itu med mjölkningen i Malins
ställe, medan dennas verksamhet begränsades
till att deltaga i hushållsbestyren när så
föll sig samt att för övrigt se efter barnen,
ehuru hon visst inte var någon barnavän utan
försummade dem så ofta hon kom åt.
</p>

<p>
Däremot visade hon ett synnerligen stort
intresse för djur. Kattor och hundar smekte
<a id="page-67" class="pagenum" title="67"></a>
och kelade hon med dagen i ända, ibland
smög hon sig ner till ladugården, där hon
roade sig med att låta kalvarna dia sina
fingrar, och hennes favorit var den stora
slaktsuggan, med vilken hon snart hade kommit
på så god fot, att hon tilläts att, stående
eller sittande gränsle över suggans rygg, klia
den borstiga svålen med skaftet av en tandborste,
som blivit avbruten, då hon vid sin
första bekantskap med suggan tog sig för
att borsta dennas tänder, vilket suggan nämligen
avvisade på ett sätt, som icke inbjöd
till förnyat försök.
</p>

<p>
Malins djurvänlighet tog sig också uttryck
i att hon ständigt ville ge djuren mat,
antingen de orkade äta eller icke. Hon vandrade
ofta ner till stian med från måltiderna
överblivna brödrester, och hon skulle helt
säkert ha blivit en alldeles utmärkt svinpiga,
om inte hennes utpräglade fasa för rengöringen
<a id="page-68" class="pagenum" title="68"></a>
hade kommit henne att uppställa krav
på att svinen själv borde underlätta sundhetsfrågans
lösning genom iakttagande av
vissa ordningsföreskrifter, som hon dock ej
kunde förmå dem att ställa sig till efterrättelse.
</p>

<p>
Då Hilda och Anna en morgon efter avslutad
mjölkning återvände från ladugården
hörde de på avstånd ett hiskligt skrik och
oväsen. Inkomna i vardagsrummet fingo de
se Malin stå lutad över ett av de mindre barnen,
som i flera dagar varit grinigt och jämrat
sig för tandvärk, med en sopborste i högsta
hugg, bannande och hotande att ge det
stryk om det inte genast snällt ville tiga.
Den lille skrek naturligtvis ändå värre och
de andra barnen instämde med gälla röster i
konserten. Hilda lyckades emellertid snart
åstadkomma frid och Malin tillsades att uppträda
mera behärskat och vara human mot
<a id="page-69" class="pagenum" title="69"></a>
barnen, som ju icke förtjänade straff därför
att de ledo av kroppslig värk. Hon lovade
också att inte vidare förgripa sig på
dem, ehuru hon fortfarande vidhöll sin åsikt
om att stryk var en mycket lämplig kost för
ungar.
</p>

<p>
Det var sålunda klart att hennes åligganden
som barnpiga inte heller föll henne i
smaken och hon lämnade ofta lillan åt sitt
öde för att själv fördriva tiden med att lättjefullt
ligga på rygg eller att i rent frivola
ställningar gassa sig i solskenet i det nyspirande
gräset på planen ner mot ån. Där
kunde hon ligga långa stunder och dåsa,
<a id="corr-3"></a>struntande i sina plikter. Troligen hade denna
hennes slöhet delvis sin orsak i att hon i
osedvanligt hög grad söktes av vårluften,
vilket dock naturligtvis inte kunde försvara
hennes beteende att lämna sina skyddslingar
vind för våg. Jag beslöt emellertid att giva
<a id="page-70" class="pagenum" title="70"></a>
henne en minnesbeta för att söka driva dåsigheten
ur kroppen på henne och för utförandet
härav betjänade jag mig av följande
i och för sig rätt märkliga omständighet.
</p>

<p>
Strax invid dikeskanten nedanför ladugårdsbacken
fanns i jorden en mycket kraftig
källåder, där förr vatten tagits för gårdens
behov, vilken källåder dock en tid efter
här skildrade händelse alldeles utsinade, vilket
antagligen berodde på dess samband med
en i trakten befintlig vattensjuk, ehuru högt
belägen däld, där torrläggning samtidigt företogs.
Som emellertid platsen nedanför ladugårdsbacken,
där källådern förut bröt
fram, var olämplig och vattnet efter ladugårdens
ombyggnad löpte fara att förorenas,
hade jag med s. k. slagruta följt källåderns
sträckning i marken och därvid funnit
att den gick snett över gårdsplanen på
ett kort avstånd från mangårdsbyggnaden,
<a id="page-71" class="pagenum" title="71"></a>
i vars närhet en ny källa nu var uppgrävd.
Då emellertid denna plats var belägen högre
än det ursprungliga källflödet, hade jag haft
ganska stort besvär med att tilltäppa detta
senare, då den nya källan annars icke gav
något vatten. Jag hade alltså rätt över den
gamla ådern placerat en större sten och däromkring
dikat med mindre stenar och bräder
med resultat att marken närmast omkring
stenen visserligen var något våt, men
att det förutvarande avloppet, som bestod
av en grund ränna i marken ned mot ån, nu
var alldeles gräsbevuxen. Men det behövdes
endast att man med en luna eller ett
spett lyfte på ena kanten av stenen för att
vattnet åter skulle forsa fram med en kraft,
som var starkare än vanligt, tills den ovanför
belägna källan hann bli tömd. Jag hade
lagt märke till att Malin med förkärlek brukade
välja denna torrlagda vattenränna till
<a id="page-72" class="pagenum" title="72"></a>
liggplats vid sina solbad, troligen därför att
hon där bättre kunde njuta av solgasset och
samtidigt vara skyddad mot den ännu något
kyliga vårvinden.
</p>

<p>
En dag, då hon gassade sig längre än vanligt,
satte jag min plan i verkställighet. Jag
hämtade från redskapsboden det längsta
järnspett som fanns vid gården, medtog en
försvarlig bjälke till underlägg samt begav
mig i väg till stenen nedanför ladugårdsbacken.
Jag placerade där bjälken med sin ena
ända mitt för stenens södra sida, tog ett kort
bändtag, fattade tag i spettets yttersta ända
för att åstadkomma större kraftutveckling
och klämde så på en gång till med all min
kraft.
</p>

<p>
Resultatet av denna kraftåtgärd överträffade
helt och hållet mina förväntningar, och
hade jag förutsett, att det skulle föranleda
en så stor katastrof, hade jag kanske ändå
<a id="page-73" class="pagenum" title="73"></a>
inte låtit mitt skämtlynne förleda mig till att
utnyttja de gynnsamma betingelser, som
funnos, att på ett verksamt och på samma
gång diskret sätt giva min piga en fingervisning
om vad hennes frid tillhörde. I höga
kaskader sprutade vattnet fram med våldsam
kraft för att i nästa sekund som en
stormflod söka sitt utlopp i den gamla rännan
ner mot ån. Jag hade i sista ögonblicket
böjt mig åt sidan för att inte själv bli
allt för mycket genomblöt, torkade mig hastigt
i ögonen och iakttog så händelsernas
vidare förlopp.
</p>

<p>
Malin hade blivit alldeles överraskad av
vattenfloden. Utstötande hesa skrik när
vattnet strömmade över henne, rusade hon
sedan upp med en fart och rörlighet, som
jag förut icke tilltrott henne vara i besittning
av. Skälvande efter det kalla badet och
ristande sig så att vattnet yrde omkring
<a id="page-74" class="pagenum" title="74"></a>
henne, tittade hon sig förskräckt och förvirrad
omkring utan att dock få syn på mig,
och rusade sedan utan att närmare söka taga
reda på orsaken till sitt olycksöde in i
gårdsbyggnaden. Jag avlägsnade mig, sedan
jag återställt allt i sitt förra skick, och
medtog de använda verktygen, varför Malin,
då hon efter att ekiperat sig i ny dress
sökte utforska platsens hemlighet, endast
fann den våta stenen som vittnesbörd om att
något ovanligt hänt.
</p>

<p>
Hon gned nu sina geniknölar en stund
utan att lyckas finna någon förklaringsgrund
till den mystiska tilldragelsen, och när hon
sedan inspekterade brandsprutan i lidret och
funnit densamma tom och alldeles torr, stannade
hon troligen för antagandet att högre
makter haft sin hand med i spelet.
</p>

<p>
Det var nu på en gång slut med Malins
<a id="page-75" class="pagenum" title="75"></a>
solbad. Hon undvek sedan sorgfälligt den
farliga platsen, på vilken hon kastade skygga
blickar när hon någon gång senare kom
i närheten av den, och från den dagen hördes
också mungigans toner mera dämpat.
</p>

<h2 class="chapter" id="chapter-0-8">
<a id="page-76" class="pagenum" title="76"></a>
<span class="firstline">V.</span><br />
OM PIGPRAT OCH TIDNINGSSKRIVNING
SAMT OM NÄR SUGGAN
SKULLE TVÄTTAS
</h2>

<p class="first">
<span class="firstchar"><span class="prefirstchar">»</span>T</span>ycker du inte att det är knogigt att släpa
så här dag ut och dag in och längtar du
inte att komma ut i världen och se dig om
litet. Du vet ju inte mycket om vad som
händer och sker utanför knutarna här; du
skulle komma till Stockholm, skulle du få se
på annat. Där kan man leva glada livet.»
</p>

<p>
»Inte känner jag nå&rsquo;n längtan till Stockholm,
och skulle jag komma dit så finge jag
väl också arbeta. Det är ju mycket att göra
här, förstås, men dom fordrar inte mer än
<a id="page-77" class="pagenum" title="77"></a>
man kan stå ut med, och man får ju dansa
och roa sig ibland här också.»
</p>

<p>
»Ja, det är ju tur för dig om du är belåten
med din tillvaro.»
</p>

<p>
»Visst är jag belåten, men nog skulle det
vara roligt att ha ledigt om söndagarna alltid.»
</p>

<p>
»Jojomen du, och få sova ut ordentligt,
det skulle allt vara skönt.»
</p>

<p>
»Sova, du tänker visst alltid på att sova.
Nog tycker jag det räcker till med den saken,
och inte brukar du stå i värre än jag
med arbete. Hur länge var du van att sova
om mornarna när du var i Stockholm.»
</p>

<p>
»Ja så där till vid 10-tiden, ibland litet
längre förstås.»
</p>

<p>
»Men hur bar du dig då åt, som kunde
sova så länge. Då tjänade du väl inte heller.»
</p>

<p>
»Åh nej, det är visst inte sagt att man behöver
<a id="page-78" class="pagenum" title="78"></a>
tjäna i Stockholm som man gör här.
Där finns många lätta och trevliga platser,
skall du tro, och så kan man ta sig fram
där utan att tjäna, om man endast har talanger.»
</p>

<p>
»Inte tycker jag att du har så stora talanger;
jag får ju göra en hel del i stället
för dej, och du kan ju inte ens mjölka korna.»
</p>

<p>
»Ja, det är nog höjden av talanger, du,
att kunna mjölka korna», genmälde Malin
med överlägsen min. »Men kan du inte tänka
dig något angenämare och bättre liv.»
</p>

<p>
»Hur tror du det skulle gå, om alla endast
tänkte på det angenäma och hur menar
du då att man skulle kunna leva utan att
arbeta?»
</p>

<p>
»Jo just genom att använda sina talanger.
Antag t. ex. att du kunde skriva.»
</p>

<p>
»Visst kan jag skriva.»
</p>

<p>
»Du förstår inte vad jag menar, hör jag»,
<a id="page-79" class="pagenum" title="79"></a>
svarade Malin med en försmädlig rynkning
på näsan. »Antag nu att du skulle skriva
till en tidning och tala om vad som händer
här på gården.»
</p>

<p>
»Tror du att det skulle falla mej in att
skriva i en tidning», svarade Anna skrattande,
»då trodde väl folk att jag hade blivit
stollig. Och inte händer det nånting här
heller, som vore skäl att skriva om.»
</p>

<p>
»Det händer mycket här, bara man förstår
att få fram det på rätta sättet. Jag
skulle kunna skriva flera spalter om vad som
händer här på en dag.»
</p>

<p>
»Då finge du göra som Johan i Bränntorp.
Han skriver vådligt mycke i Länstidningen,
vidlyftiga krönikor och notiser och rim så
långa och vackra, men folk säger, att det
mesta han skriver så är dä lögn.»
</p>

<p>
»Du kan väl förstå att sanningen inte kan
<a id="page-80" class="pagenum" title="80"></a>
räcka till så ordagrant för honom, om han
skriver så mycket.»
</p>

<p>
»Ja, han brukar då skriva mycket, både
så&rsquo;nt som förargar och gläder folk. En gång
skrev han också att Johanna i Nerängen hade
skjutit en räv.»
</p>

<p>
»Skrev han, att hon hade skjutit en räv»,
genmälde Malin och skrattade så hjärtligt
hon kunde. »Jag tycker mig just se henne
stå och ta&rsquo; korn på filuren, men hur kunde
han komma på en sådan idé?»
</p>

<p>
»Jo ser du, jag vet precis hur det gick till
också.»
</p>

<p>
»Tala om det då.»
</p>

<p>
»Jo, som du kanske hört, så är Stina i
Bäckhagen lite&rsquo; fjantig av sig, hon springer
ju också bara och pratar om smörja och
skvaller, och hon är så enfaldig att hon tror
allt som folk säger åt henne, om det är aldrig
så orimligt. Så en dag hade Johanna i
<a id="page-81" class="pagenum" title="81"></a>
Nerängen förargat en av drängarna och för
att få hämnas och på samma gång skoja med
Stina så ropte han åt henne, när hon gick
vägen förbi: &rsquo;Vänta lite&rsquo; så skall du få höra
nånting riktigt märkvärdigt.&rsquo; &rsquo;Å kors, va
kan dä vara för någe&rsquo;, svarte Stina och tvärstannade
med ögonen uppspärrade på vid
gavel. &rsquo;Jo, kan du tänka dej, Stina&rsquo;, sa&rsquo;
drängen, &rsquo;att Johanna i Nerängen ha&rsquo; skjuti&rsquo;
en räv.&rsquo; &rsquo;Å herre min je, dä kunde jag då
allri tro henne om&rsquo;, utbrast Stina förbluffad
och slog sej på knäna med båda händerna,
och så rände hon genast i väg te Johan i
Bränntorp och talte om dä för honom, och
han, den luvern, gjorde spektakel av henne,
men satte in det i tidningen gjorde han i alla
fall, och alla så förundrade de sig över den
märkvärdiga händelsen och Johanna blev utropad
att vara så duktig och styv, fastän
hon annars är så bortkommen, att hon säkert
<a id="page-82" class="pagenum" title="82"></a>
skulle bli rädd, om hon finge se en räv
på långt håll.»
</p>

<p>
»Fick folk aldrig veta heller att det var
lögn?»
</p>

<p>
»Jo då, några dagar därefter så kom där
en skinnhandlare ifrån stan ut till Nerängen
och ville köpa skinnet, men när han fick
veta att dä var lögn alltihop, så blev han rasande
förstås, och Johan i Bränntorp blev
avslöjad att vara en skojare, som i många år
kolporterat ut både andras och sina egna
lögner, fastän han velat gälla för att vara en
så rejäl och vederhäftig karl. Och nu blir
han aldrig trodd mer, inte ens om han försöker
tala sanning.»
</p>

<p>
De båda pigorna blevo här avbrutna i sitt
samtal av fördrängen, som steg in i rummet.
</p>

<p>
»En av er ska&rsquo; komma med ut och hjälpa
<a id="page-83" class="pagenum" title="83"></a>
till med att sätta potatisen», sade han, vändande
sig till Anna.
</p>

<p>
»Det kunde du göra själv, så sluppe du
stå här och vara mallig i pipen», inföll Malin,
som med förtjusning lagt sig till med
en del av ortens ordförråd.
</p>

<p>
»Håll snattran på dej, slabba», svarade
drängen kallt och med en min som kuvade
all vidare opposition. »För resten så skall
suggan tvättas och dä blir just ett tjänligt
göra för dej.»
</p>

<p>
Malin, som visste att suggan, med vilken
hon stod på mycket förtrolig fot, snart skulle
avlivas och redan hade fällt bittra tårar över
sin väninnas hemska öde, tittade forskande
på drängen, som utan att förändra en min
går rakt fram till vatthinken och tar sig en
klunk vatten.
</p>

<p>
»Hur skall det gå till då?» frågade hon litet
<a id="page-84" class="pagenum" title="84"></a>
misstroget, ej vetande om det var fråga
om allvar eller skämt.
</p>

<p>
»Jo, du ska&rsquo; ta&rsquo; en balja mä vatten och så
ska&rsquo; du ta&rsquo; såpa och skurpulver och den stora
rotborsten, men låt se att du gnider av
henne lorten ordentligt, så att fläsket blir
lättsålt.»
</p>

<p>
Malin var nu övertygad om att det inte
var något skoj å färde, och som hon var utpräglad
djurvän, som alla kvinnosakskvinnor
i allmänhet äro, så gladde hon sig riktigt
över att få göra suggan en sista vänskapstjänst,
och hon började genast vidtaga
sina förberedelser, redan i andanom tyckande
sig höra suggans belåtna grymtande
när hon blev kliad under trynet.
</p>

<p>
»Vad var det där för påhitt av dej», sade
Anna då hon i drängens sällskap var på väg
ut till åkern, »inte brukar man löga grisarna
<a id="page-85" class="pagenum" title="85"></a>
medan dom lever; du skoja bestämt bara
med henne.»
</p>

<p>
»Ja, dä är ju klart», svarade drängen med
en först nu synlig humoristisk glimt i ögonen,
»hon är alltid så märkvärdig och struntviktig,
så dä var rakt nödvändigt att stuka
henne lite&rsquo;.»
</p>

<p>
»Usch, du är då en riktig spefågel; ja ska&rsquo;
gå och tala om för Malin, att du gycklade
mä henne.»
</p>

<p>
»Nej, du låter bli dä, för då ska&rsquo; jag göra
dej ett spratt en annan gång, och för resten
så behöver Malin en liten uppmuntran för
sitt välförhållande i går.»
</p>

<p>
»Ja, dä kan du ha rätt i», svarade Anna
och skrattade hjärtligt åt drängens torroliga
humor, som åsyftade en händelse dagen förut,
då båda pigorna varit ut vid sättningen.
Malin hade då lagt sig rak lång på ryggen
i en fåra med benen dinglande över dess kanter
<a id="page-86" class="pagenum" title="86"></a>
och inte velat stiga upp, emedan hon
tyckte sig aldrig förr ha legat så mjukt och
skönt. Fördrängen, som själv är mycket ordentlig
och arbetsam, tålde emellertid inte
lättja och slams under arbetet, hämtade så
från ett närbeläget dike en pyts vatten för
att därmed uppfriska hennes lekamen, men
blotta åsynen därav åstadkom en så <a id="corr-5"></a>kraftig
verkan, att Malin ögonblickligen sprang
upp som en oljad blixt, gripen av en oförklarlig
iver att få arbetet i gång igen.
</p>

<p>
Men nu vilja vi återgå till dagens händelser.
Hilda, som under tiden börjat göra i
ordning eftermiddagskaffet och ej kunde förstå
var Malin höll hus, hade en stund tyckt
sig höra ett stigande oväsen utifrån, vilket
hon dock ej ägnat någon vidare uppmärksamhet.
Då kommer ett av barnen inspringande
med andan i halsen och ropade:
</p>

<p>
»Mamma, kan du tänka dej, att Malin håller
<a id="page-87" class="pagenum" title="87"></a>
på och tvättar suggan, men suggan tycker
visst inte om att bli ren för ho skriker
så förskräckligt.»
</p>

<p>
Hilda gick ut på gården för att se efter
vad det kunde vara för spektakel å färde,
och blev så vittne till ett både löjligt och
ömkligt uppträde.
</p>

<p>
Malin hade, sedan hon burit ner till svinstian
en stor balja med kallt vatten samt såpa,
skurpulver och en med försvarligt skaft
försedd rotborste, motat ut suggan i den
trånga inhägnaden utanför väggen, där grisarna
bruka få vistas vid stiornas rengöring.
Hon hade så med tillhjälp av händerna från
topp till tå ingnidit suggan med såpa och
där ovanpå strött skurpulver, allt under ett
sakta grymtande från suggan, som på detta
sätt gav sin belåtenhet tillkänna över de kliingar,
som allt emellanåt kommo henne till
del. Emellertid hade suggan råkat få en del
<a id="page-88" class="pagenum" title="88"></a>
skurpulver i ögonen och svedan härav hade
gjort henne rasande och vettskrämd, och nu
rusade hon planlöst, ur stånd att kunna se,
omkring under ett hiskligt oväsen. Malin,
som ej begrep orsaken till suggans förändrade
sinnesstämning, hade med skurborsten
i högsta hugg rusat efter suggan, som
då och då körde huvudet mot inhägnaden
under sina fåfänga försök att slippa undan
sin plågoande, och så ofta hon kommit åt
med skurborsten kraftigt överfarit suggans
rygg och av det myckna gnidandet hade suggans
naturliga smutsgrå hudfärg så småningom
övergått i svagt rött. När så samma
behandlingssätt skulle tillämpas på den
mera ömtåliga underdelen och sidorna, hade
suggans förut ganska starka nödrop övergått
i allt kraftigare och längre utdragna illvrål.
</p>

<p>
»Men vad i fridens namn tar Malin sig till
<a id="page-89" class="pagenum" title="89"></a>
med, jag tror rakt hon tänker ta livet av
suggan, eller har hon då rent av blivit stollig.»
</p>

<p>
»Inte kan jag begripa vad som kommit åt
suggan. Hon var så snäll och stillsam i
början, men nu lever hon om som om hon
vore rent besatt.»
</p>

<p>
»Ja nog kan man se vad som kommit åt
suggan, men vad jag inte förstår är, vad
som kommit åt Malin. Vad är det här för
ynklig tillställning om jag får fråga.»
</p>

<p>
»Jag håller på och tvättar suggan förstås,
men inte kan jag hjälpa att hon håller ett
så&rsquo;nt förbaskat oväsen.»
</p>

<p>
»Hur har Malin kommit på den befängda
idén att tvätta suggan?»
</p>

<p>
»Jo, fördrängen sade, att suggan skulle
tvättas, och han visste det väl så bra som
någon.»
</p>

<p>
»Det visste han nog inte. Malin har blivit
<a id="page-90" class="pagenum" title="90"></a>
narrad, suggan skall naturligtvis inte lögas
förrän efter slakten, och sluta nu genast
upp med det här eländet.»
</p>

<p>
Malin insåg nu äntligen, att fördrängen
drivit skoj med henne, och hennes häftiga
lynne började sjuda inom henne, på samma
gång som hon skämdes över sin dumhet.
Hon försökte emellertid att hålla god min i
elakt spel, öppnade dörren till svinstian och
beredde sig att fösa in suggan löddrig och
till hälften insmord i såpa och skurpulver.
</p>

<p>
»Nej, Malin, det går inte an, hon måste
försöka att få henne ren från smörjan först»,
sade Hilda och gick in igen för att duka
fram kaffet. Malin, som ej längre kunde
behärska sig, fattade nu utan vidare tag i
den ännu nästan fulla baljan och kastade så
på en gång såväl baljan som det kalla innehållet
rakt över ryggslutet på det stackars
svinkreaturet. Men det hade hon nog inte
<a id="page-91" class="pagenum" title="91"></a>
gjort om hon kunnat ana följderna. Med
ett hiskligt galltjut rusade suggan, tagande
vilda språng, rakt fram mot Malin, som ej
hann vika undan, och körde sitt framåtsträckta
tryne genom underkanten på Malins
kjol rakt mellan hennes fortkomstledamöter.
Suggan, som av den vilda farten ej
genast kunde stanna, trasslade så in sig med
huvudet och frambenen, stupade omkull och
rullade runt med den påföljd, att Malin ej
längre kunde hålla balansen utan damp omkull
rakt i famnen på den nu på rygg liggande
och med benen i luften fäktande suggan,
där hon blev liggande en god stund innan
hon äntligen lyckades taga sig loss från
det ännu med oförminskad kraft vrålande
djuret.
</p>

<p>
Jag hade emellertid tillika med det övriga
gårdsfolket på utsatt tid gått hem för att
dricka kaffe, och då vi kommit i närheten
<a id="page-92" class="pagenum" title="92"></a>
av gården fått höra ett hiskligt oväsen, som
ju närmare vi kommo allt mera tilltog i styrka.
Då vi kommit fram fingo vi se en högst
egendomlig syn nere vid svinhuset.
</p>

<p>
I den lilla avstängningen utanför väggen
rusade suggan omkring planlöst kors och
tvärs, till synes alldeles vettskrämd, och hennes
förut tämligen rena hud var nu övertäckt
av ett mörkt tjockt lager av såpa, gyttja
och grus, genom vilket dock den rödgnidna
svålen på ett par ställen tydligt kunde
skönjas.
</p>

<p>
Strax utanför stod Malin, nästan lika nersmord
som suggan, och försökte sätta till
rätta sina kläder, som blivit illa tilltygade
under det ofrivilliga famntaget.
</p>

<p>
»Vad i hela livet har kommit åt Malin, och
hur har hon burit sig åt med suggan», frågade
jag förvånad och nästan förargad, under
det att den bredvid mig stående fördrängen
<a id="page-93" class="pagenum" title="93"></a>
tydligen såg saken från en ljusare synpunkt.
</p>

<p>
Malin svarade icke på min fråga utan rusade
utan att lyfta blicken ifrån marken i
väg upp åt gården, då och då snavande i den
nedslitna kjolkanten, och var sedan under
resten av dagen sysselsatt med att på sig
själv utföra ett liknande rengöringsarbete,
som hon förut tillämpat på suggan. Jag fick
emellertid dels genom Hilda och dels genom
Anna efter hand reda på orsaken till det hela,
som ju endast kunde tagas från den löjliga
sidan. Men det tog en god stund innan
jag med tillhjälp av kylslaget vatten och en
handspruta lyckades återställa suggan i hennes
förra skick.
</p>

<p>
Malin hade emellertid genom denna händelse
fått en viss respekt för fördrängen,
som hon förut alltid sökt vara viktig emot,
och hon insåg nu, att han inte var så god
<a id="page-94" class="pagenum" title="94"></a>
att ge sig i lek med, fastän han inte kunde
mäta sig med henne i fråga om stora ord
och later.
</p>

<p>
När dagen kom att suggan skulle slaktas
stängde Malin, när hon hörde suggans skrik,
in sig i pigkammaren och stod där med
bomullssuddar instoppade i öronen tills slakten
var överstånden. Först om en god stund
vågade hon sig sedan ut för att titta på liket,
men kunde icke i den nylögade och finskrapade
svinkroppen känna igen sin forna
väninna, och när hon så vid sitt försiktiga
petande på svålen såg de närvarandes löje,
trodde hon fullt och fast att något rackartyg
var å färde och att den riktiga suggan fortfarande
levde.
</p>

<p>
Denna sin tro behöll hon tills efter frukosten,
då hon med några brödkanter i handen
som vanligt vandrade ner till stian, men
fann denna tom.
</p>

<h2 class="chapter" id="chapter-0-9">
<a id="page-95" class="pagenum" title="95"></a>
<span class="firstline">VI.</span><br />
BILFÄRDEN
</h2>

<p class="first">
<span class="firstchar"><span class="prefirstchar">»</span>T</span>jänare på dej, lilla sötnosen. Nu får
du skaka tass mä mej i stället för mä hundkräket.
Men hur är det fatt &mdash; du ser ju
riktigt onn ut.»
</p>

<p>
»Hur kan du ha så dåliga tankar om mig,
du kom så hastigt så du skrämde mig nästan.»
</p>

<p>
»Åh, inte är väl du så lättskrämd. Annars
mår du bra, ser jag. Du har fått lite färg
se&rsquo;n jag såg dej sist.»
</p>

<p>
»Jag har blivit solbränd; det är tyvärr
så att man förstör hyn härute bland bönderna.»
</p>

<p>
<a id="page-96" class="pagenum" title="96"></a>
»Va pratar du för dumheter, dä ä väl inget
som skadar; värre saker finns dä väl
som bränner.»
</p>

<p>
Nygårds-Gustav tog ett hastigt tag åt sin
mjuka filthatt, som varit på vippen att blåsa
av, tryckte den djupare ned i pannan och
fortsatte så samtalet med Malin, som han
sammanträffat med utanför gårdsstaketet.
</p>

<p>
»Nå, hur trivs du härute annars?»
</p>

<p>
»Jag vet inte; det är väl inget att klaga
över, men nog är det trist förstås.»
</p>

<p>
»Tacka för det, dä är ju klart att här blir
enformigt för en som varit ute i världen,
men slå nu bort bekymren: jag skall bjuda
dej på en lustresa om söndag.»
</p>

<p>
»Å, vad säger du, en lustresa, och jag som
trott mig vara i Sibirien. Du är ändå en
hygglig gosse, som man inte finner maken
till under varje buske.»
</p>

<p>
»Ja, ser du, jag talte ve Edvard i Hagstuga
<a id="page-97" class="pagenum" title="97"></a>
i dag. Han har släktingar i Norrköping,
som ska&rsquo; ut och hälsa på hos honom och han
har lovat att hämta dom med bilen om söndag,
men nu ville han gärna vara med på
stämma om söndag, å då så ville han ovillkorligen
att jag skulle hämta dom, för jag
är den enda till i trakten, som kan köra en
bil, å då tycker jag att du kan följa mä.»
</p>

<p>
»Ja, det säger jag då inte ifrån om, men
inte kunde jag tro dig om att kunna köra en
bil.»
</p>

<p>
»Jo jo men, jag kan många konster jag,
å den saken lärde jag mej när jag var på
gästgivargårn. Tala nu väl ve bonn, så att
du får ledigt om söndag, så hämtar jag dej
här ve 9-tiden.»
</p>

<p>
Malin var under de följande dagarna vid
bästa lynne och gladde sig synbarligen över
den tillämnade utflykten, vilken jag gärna
unnade henne och hoppades att den i någon
<a id="page-98" class="pagenum" title="98"></a>
mån skulle bidraga till att skingra hennes
svårmodiga uppfattning om lantlivets enformighet,
som hon annars aldrig själv försökte
skingra genom att med intresse ägna sig
åt sitt arbete, vilket dock på längden skänker
mera tillfredsställelse än aldrig så rafflande
nöjen.
</p>

<p>
På söndagsmorgonen kom alltså Nygårds-Gustav
körande med bilen för att hämta Malin.
</p>

<p>
Bilen, som av ägaren inköpts för en spottstyver
under ett besök i Stockholm, var ett
gammalt utrangerat skrälle med en tältlik
överbyggnad av någon sorts gråbrunt tyg,
som liknade säckväv och som var ganska illa
medfaret. Underredet såg om möjligt än
mera bedrövligt ut och vad motorn angår,
så hade den en avgjord lust för att strejka
och kunde knappast utan att krångla taga
ens de svagaste stigningar, väl beroende på
<a id="page-99" class="pagenum" title="99"></a>
att kraften var ganska ringa. Att under sådana
förhållanden farten ej blev så värst
hög faller av sig självt, men den kunde i lyckligaste
fall drivas upp till ett par mil i timmen,
om ej uppehållen blevo för täta.
</p>

<p>
»Mårs!» hälsade Gustav och steg in i rummet,
klädd i sportkostym samt försedd med
glasögon som tecken på sin värdighet som
chaufför.
</p>

<p>
»Go mårron», svarade jag, seende upp från
min läsning av Vecko-Journalen. »Jaså, du
tänker fara bort och förlova dig så här på
blanka förmiddagen.»
</p>

<p>
»Man kan väl ha andra ärenden också.»
</p>

<p>
»Två flugor i en smäll, menar du således.»
</p>

<p>
Malin kom nu in från kammaren, där hon
ekiperat sig i en härlig toalett, till vilken
hörde den av Anna så beundrade sidenblusen.
</p>

<p>
»Kors, tänker du gå på teatern också?»
<a id="page-100" class="pagenum" title="100"></a>
utbrast Anna. »Då är det väl inte fritt att
jag blir smått avundsjuk på dig ändå.»
</p>

<p>
»Ja, man kan ju aldrig så noga veta», svarade
Malin, tydligen stolt över att kunna imponera
på kamraten, som dock inte hade någon
allvarligare mening med sina ord utan
blott helt skämtsamt velat hänsyfta på ett
samtal, som hon en gång förut haft med
Malin angående dennas kavaljer.
</p>

<p>
»Det är så gott att vi ge oss i väg då», avgjorde
Gustav, som för dagen synbarligen
inte var upplagd för skämt, ehuru han hade
den turen att få ett så fint ressällskap.
</p>

<p>
»Usch, inte menar du väl att vi skall åka i
den där», utbrast Malin, då hon utkommen
på gården fick syn på bilen, »den ser ju ut
precis som en lappkåta av usligaste sorten.»
</p>

<p>
»Va&rsquo; nu då, inte ska&rsquo; du fästa dej vid utanskriften»,
svarade Gustav, som inte alls kommit
att tänka på att Malin kunde ha anspråk
<a id="page-101" class="pagenum" title="101"></a>
i detta avseende. Han öppnade så dörren
och hjälpte Malin upp i bilen, som inuti verkligen
var något bekvämare än vad man av
det yttre kunde sluta sig till.
</p>

<p>
»Ajöss då, lycka till och få dä skojigt!»
ropade Anna, som följt med ut på gården
och gick så in igen för att med friskt mod
taga itu med sysslorna.
</p>

<p>
Med ett väldigt stånkande satte så Gustav
bilen i gång, med möda klarande backsluttningen,
som leder upp mot landsvägen, för
att sedan vid den därpå följande lutningen
vinna den fart som erfordrades för att taga
sig upp för nästa backe.
</p>

<p>
Malin njöt i fulla drag av den härliga
sörmländska naturen, som med sin omväxlande
anblick av höjder och dalar, sjöar,
björkdungar, åkrar, ängar, byar och gårdar
i den grönskande våren tedde sig särdeles
yppig. Men hur ofta lägger en lantbo, som
<a id="page-102" class="pagenum" title="102"></a>
ständigt vistas i en sådan omgivning, märke
till naturens skönhet? Han ägnar sällan en
tanke däråt och vore heller inte i stånd att
uppskatta en förmån, som han aldrig saknat.
Nej, den kan endast rätt njutas av en
storstadsbo, som dock å andra sidan har
svårt att förstå landsbygdens förhållanden,
som han, med fasthållande av en förutfattad
mening, ofta ser alltför ensidigt och äger
icke alltid förmåga eller vilja att uppfatta
folkliv och folklynne sådant det i verkligheten
är.
</p>

<p>
Färden fortgick emellertid hjälpligt nog
och snart hade de båda resenärerna lämnat
bakom sig den bördiga, kuperade sörmlandsbygden
och överskridit gränsen till Östergötland,
där den skogrika Kolmårdens karga
natur på ett bjärt sätt skilde sig från
trakten de nyss genomfarit. De passerade
så Krokeks gamla kyrkoruin och ett stycke
<a id="page-103" class="pagenum" title="103"></a>
längre fram vid ett av ett byliknande samhälle
omgivet vägskäl stannade Gustav bilen.
</p>

<p>
»Varför stannar du nu, orkar den inte
längre», frågade Malin försmädligt.
</p>

<p>
»Jo då, men jag är inte riktigt säker om
vägen», svarade Gustav. »Hör ni, farbror
där», ropade han så till en gammal man, som
i detsamma gick förbi, »kan ni säga mej vilkendera
vägen som går till Norrköping?»
</p>

<p>
»Dä gör dom bägge två», svarade mannen
och stannade.
</p>

<p>
»Bägge två? Skojar ni mä mej, eran lurifax.»
</p>

<p>
»Nej, dä gör ja&rsquo; inte», svarade mannen
med ett godmodigt leende, »dä här är nya
landsvägen och den som går till höger är
den gamla.»
</p>

<p>
»Kan man åka den vägen med bil?» frågade
Gustav och pekade åt höger.
</p>

<p>
<a id="page-104" class="pagenum" title="104"></a>
»Jaa vars, den är inte så dammig, och kör
han den, så kommer han ut på den andra ve
Åby», sade mannen och fortsatte sin väg.
</p>

<p>
Gustav svängde nu bilen åt höger in på
den gamla vägen, som till en början med
korta mellanrum var kantad med stugor å
ömse sidor. De hade dock endast farit ett
stycke fram, då bilen, under försök att taga
sig upp för en stor backe, stannade.
</p>

<p>
»Vad nu då, gubbkanaljen måtte väl inte
ha gjort någe sattyg mä bilen, han såg ut
som en riktig lappgubbe», reflekterade Gustav,
vände om bilen och körde ner för backen
igen för att taga bättre fart. Det andra
försöket blev emellertid lika misslyckat,
och nu ställde Gustav bilen tvärs över vägen,
rev sig i huvudet och steg så ur.
</p>

<p>
»Vänd om och kör den andra vägen, den
var ju för resten mycket bättre», föreslog
Malin.
</p>

<p>
<a id="page-105" class="pagenum" title="105"></a>
»Å de skulle tusan göra», svarade Gustav,
som var i besittning av en ganska envis natur.
»Nej, nog ska&rsquo; vi opp för den här lilla
backen, om jag ock ska&rsquo; skjuta upp honom
själv. Men jag måste ta&rsquo; reda på vart vägen
går först, kanske att gubben visade oss
åt häcklefjäll.»
</p>

<p>
Från en stuga strax intill hade två små
barn, lockade av bullret, kommit ut och stodo
nu med fingrarna i munnen och betraktade
med nyfikna blickar de resande.
</p>

<p>
»Hör på, ungar, kan nå&rsquo;n av er säga mej
om den här vägen går te Norrköping?»
</p>

<p>
»Vet inte», svarade den ena knappt hörbart
och såg oförstående ut.
</p>

<p>
»Vad vet du då, vet du ens vad rucklet här
heter», röt Gustav, som nu började bli vid
dåligt humör.
</p>

<p>
»Dä är Lumrebackarna dä här», svarade
<a id="page-106" class="pagenum" title="106"></a>
barnet, utan att visa något tecken till rädsla
inför den store mannens vredesutbrott.
</p>

<p>
Nu hördes rullandet av hjuldon och en
hästskjuts kom sakta knogande uppför backen.
</p>

<p>
»Går den här vägen te Norrköping?» frågade
Gustav, då mannen skulle krångla sig
förbi bilen.
</p>

<p>
»Ja, det gör den och den kommer ut på
den nya landsvägen strax ve Åby eller Hjorthag
vad det heter.»
</p>

<p>
»Ä vägen mycket svår å backig då?»
</p>

<p>
»Ja, nog är dä backar, men ingen så svår
som den här, förstås.»
</p>

<p>
»Tack för upplysningen», sade Gustav
hövligt, och så rullade vagnen vidare.
</p>

<p>
Det var således intet tvivel längre om att
de befunno sig på rätt väg och Gustav tog
nu av sig rocken och beredde sig att med egna
krafter skjuta bilen upp för backen.
</p>

<p>
<a id="page-107" class="pagenum" title="107"></a>
»Vad tänker du ta dig till med?» frågade
Malin.
</p>

<p>
»Jag ska&rsquo; ha upp bilen för backen, men
kanske dä är bäst då, att du stiger ur.»
</p>

<p>
»Nej, då blir det bäst, att jag sitter kvar,
det går lättare om jag sätter bilen i gång
medan du skjuter på.»
</p>

<p>
»Du sätta bilen i gång? Ja, dä kan du inbilla
någon annan än mej.»
</p>

<p>
»Vill du tro, att jag kan föra en bil mycket
bättre än du.»
</p>

<p>
»Gör det då om du kan», svarade Gustav
och hånlog över att han nu hade fått henne
på det hala, sedan hon trott sig kunna gyckla
med honom.
</p>

<p>
Malin intog emellertid platsen vid ratten
och förde så bilen under en hel del vändningar
fram och åter kors och tvärs över vägen,
vilket, ehuru maskineriets svaghet ej
medgav några vidlyftigare prov, tydligen visade,
<a id="page-108" class="pagenum" title="108"></a>
att hon var i besittning av en ganska
uppdriven färdighet i konsten. Gustav stod
alldeles handfallen och åskådade med stum
förvåning, huru hon manövrerade bilen med
vida större skicklighet än han själv var i
stånd till.
</p>

<p>
»Vem i tusingen kunde tro dej om att vara
så styv», utbrast han då hon slutat, »du
är ju mycket klyftigare än en karl, vet jag.»
</p>

<p>
»Ja, nu ser du vad jag duger till, men tala
inte om det för någon därhemma på bondlandet»,
sade Malin, som dock sedan själv
omtalade för Anna huru det tillgick.
</p>

<p>
»Dä tiger jag mä, förstår du välle, men nu
tjänar dä inte någe te att stå kvar här längre,
utan sätt bilen i gång då, så skjuter jag
på.»
</p>

<p>
Gustav ställde sig nu bakom bilen och tog
med ett kraftigt grepp tag mot densamma
och Malin var just i färd med att sätta bilen
<a id="page-109" class="pagenum" title="109"></a>
i gång, då de båda barnen rusade tillbaka in
i stugan under det den ena av dem med gäll
röst ropade:
</p>

<p>
»Mamma, mamma, skynda dej kom, ska&rsquo;
du få se, dä ä en karl i skjortärmarna, som
ska&rsquo; dra e&rsquo; skrinda opp för backen, men han
kan inte.»
</p>

<p>
Malin, som börjat få bilen i gång, vände
sig nu, då hon genom motorns buller hörde
skriket, med äkta kvinnlig nyfikenhet för
att se varifrån ljudet kom och i ett nu, fortare
än det hinner beskrivas, störtade bilen
ned på sidan om vägen, på vilken Gustav
blev liggande framstupa med utsträckta armar,
redan bibringad en i grund förändrad
åsikt om sin väninnas lämplighet att föra
bil. Bilen hade emellertid efter sin färd utför
den branta om än icke så djupa vägkanten
hamnat på stup mot en med ljung och
lingonris beväxt tuva, där Malin som i sista
<a id="page-110" class="pagenum" title="110"></a>
ögonblicket försökt att stanna maskinen
blev liggande halvt bedövad, efter att i sitt
fall ha krossat bilens skyddsglas. Hon kunde
dock snart resa sig igen och klättra uppför
vägkanten samtidigt som Gustav, vilken
fått en hård stöt på ena knäet, linkade fram
för att se efter om hon var levande eller död.
</p>

<p>
»Jaså, du blev inte sönderbruten ändå,
men hur har dä gått för däj, du blöder ju
vettja.»
</p>

<p>
Malin varsnade nu att hennes vänstra
hand, som blivit skadad av glaset blödde
samt att den även nedfläckat hennes kläder
och så började hon att gråta.
</p>

<p>
»Asch, morska upp däj nu, dä va&rsquo; väl ingenting
att grina över när dä inte gick värre
än så, men du kunde gärna ha låtit bli bilen,
när du inte kunde skötan.»
</p>

<p>
»Visst kan jag sköta den, hur kan du sätta
<a id="page-111" class="pagenum" title="111"></a>
det i fråga», svarade Malin förargad och
började snyfta ändå värre.
</p>

<p>
»Ja, dä syntes fälle hur du kunde sköta
den när du körde så åt hälsike.»
</p>

<p>
»Men det var ju en olyckshändelse förstår
du väl.»
</p>

<p>
»Ja dä kan du ju ha rätt i», svarade Gustav,
»och nu tjänar dä inte någe till att
tvista om den saken. Sluta upp med att lipa
nu, hör du, så går vi in i stugan där å snyggär
opp oss lite.»
</p>

<p>
»Men vi måste väl taga reda på bilen.»
</p>

<p>
»Bilen bryr vi oss fanken i, den är förresten
så usel å inte heller kan vi lyfta opp
den på vägen igen. Ja&rsquo; ska&rsquo; skaffa hit en
annan bil från Norrköping, så får Edvard
i Hagstuga hämta sitt sabla åkdon bäst han
vill.»
</p>

<p>
De stego nu in i stugan, varvid barnen,
som varit den indirekta orsaken till olyckan,
<a id="page-112" class="pagenum" title="112"></a>
förskräckta sprungo undan i skydd bakom
moderns kjol.
</p>

<p>
»Gudag», sade Gustav och hostade förläget,
»kunde vi få låna lite&rsquo; tvättvatten å
borstväsen. Dä gick illa för oss här ute i
backen.»
</p>

<p>
»Ja, ja kunde just se det», svarade kvinnan,
som från fönstret åsett det hela, »släpp
mig barn, ja&rsquo; skall gå ut efter vatten.»
</p>

<p>
»Det var ni, edra kanaljer, som rådde för
det», sade Malin förbittrad, då kvinnan gått
ut och beredde sig att gå handgripligt till
väga mot barnen, men Gustav höll henne
tillbaka.
</p>

<p>
»Lugna däj då, dä va&rsquo; ju en olyckshändelse
sa&rsquo; du nyss å nu låter vi det vara så
också.»
</p>

<p>
»Inte ska&rsquo; ni skrika barn, ni brukar ju inte
vara rädda för främmande folk», sade
kvinnan, när hon kom in med vattnet.
</p>

<p>
<a id="page-113" class="pagenum" title="113"></a>
De båda resenärerna fingo nu tvätta sig
och borsta sina kläder, som i synnerhet Malins
blivit illa medfarna. Malins handskada
befanns dock dess bättre icke vara så särdeles
svårartad, varför det ansågs tillräckligt
med ett förband som av kvinnan i huset
omlades.
</p>

<p>
»Finns dä telefon nån&rsquo;stans här i närheten»,
frågade Gustav.
</p>

<p>
»Inte närmare än ve Strömsfors», svarade
kvinnan.
</p>

<p>
»Hur långt ä dä dit då?»
</p>

<p>
»En fjärdingsväg eller så omkring.»
</p>

<p>
»Är dä möjligt att få låna en cykel på en
stund om dä finns nå&rsquo;n?»
</p>

<p>
»Dä går välle för sig tänker ja&rsquo;, men ja&rsquo;
ska&rsquo; tala ve min man först, han kommer hem
nu ser ja&rsquo;.»
</p>

<p>
Lånet beviljades och Gustav beredde sig
att åka.
</p>

<p>
<a id="page-114" class="pagenum" title="114"></a>
»Åt vilket håll ska&rsquo; ja&rsquo; fara då?»
</p>

<p>
»Samma som ni kom ifrån, dä ä ve vägskälet
där den här vägen tar utav från den
nya.»
</p>

<p>
Det lyckades verkligen för Gustav att få
en bil ut från Norrköping och sedan han
vidtalat mannen i gården att ombesörja den
andra bilens upptagning och ställande i förvar,
fortsatte de färden, som så när hade
kunnat sluta på ett olyckligt sätt.
</p>

<p>
Framkomna till Norrköping uppsöktes folket,
som de skulle hämta och i deras sällskap
besågo de sedan stadens utkanter, varefter
de på aftonen i samma bil återvände med
gästerna och kommo utan vidare missöden
tillbaka hem igen. Men Malin begrät förlusten
av sin vackra sidenblus, över vilken
hon varit så stolt, men som nu var alldeles
förstörd.
</p>

<h2 class="chapter" id="chapter-0-10">
<a id="page-115" class="pagenum" title="115"></a>
<span class="firstline">VII.</span><br />
OM TVÅ SÅTA VÄNNER OCH OM
LITET AV VARJE SAMT OM HUR
DET KAN GÅ NÄR BOCKEN ÄR
TRÄDGÅRDSMÄSTARE
</h2>

<p class="first">
<span class="firstchar">M</span>alin hade, som vi sett av det föregående,
redan under första söndagen av sin vistelse
här gjort en bekantskap, som syntes
tendera till att bli stadigvarande.
</p>

<p>
Det var visserligen tydligt, att han, den
brutale och råbarkade arbetskarlen, vilkens
enda yttre företräde var hans väldiga kroppshydda,
i början inte riktigt föll henne i smaken
men som han var det enda sällskap, som
<a id="page-116" class="pagenum" title="116"></a>
stod henne till buds, hade hon följt den gamla
regeln att av två onda ting välja det minst
onda.
</p>

<p>
I dagligt tal kallad Nygårds-Gustav efter
sedan han tjänade dräng vid Nygården, var
hans namn egentligen Gustav Jakobsson,
men den förra benämningen var så vanlig
i trakten att de flesta inte ens visste vad han
hade för tillnamn eller kanske inte ens tänkte
på att han ägde ett sådant. På senare
åren hade han ej velat binda sig vid årstjänst
utan haft sin utkomst med tillfälligt
arbete här och där som det föll sig. Helst
ville han emellertid arbeta på ackord och
han kunde då på grund av sina ofantliga
kroppskrafter och sin stora arbetsförmåga
ofta förtjäna mer än dubbelt så mycket som
en vanlig arbetare.
</p>

<p>
Om han sålunda under sitt arbete skötte
sig med heder, var han däremot för sin personliga
<a id="page-117" class="pagenum" title="117"></a>
del ingalunda skötsam. Efter att
under första tiden medan han tjänade ha
varit godtemplare, började han sedan svira
och supa mer och mer och nu brukade han
rumla om periodvis tills bristen på kontanter
tvang honom att arbeta för att såmedelst
skaffa pengar till nya spritinköp. Antingen
han var full eller nykter var det icke rådligt
att komma i delo med honom. Han var den
obändige naturmänniskan, som inte krusade
för någon och det hade vid helt oskyldiga
diskussioner hänt, att han, då han kommit
till korta i resonemanget, på handgripligt
sätt velat övertyga motståndaren att han
ändå hade rätten på sin sida.
</p>

<p>
Många historier voro i omlopp om honom.
Han kunde äta otroligt mycket på en gång,
men också svälta flera dagar i sträck. Han
kunde gå utan strumpor om vintrarna när
det var ganska kallt utan att detta bekom
<a id="page-118" class="pagenum" title="118"></a>
honom något, men blev det riktigt, riktigt
kallt så hällde han brännvin i stövelskaften
och sedan så kunde han härda ut huru länge
som helst.
</p>

<p>
Det påstods också, att han var okänslig
för ormbett, vilket berodde på att han en
gång när han skulle bada råkat trampa på
en orm och blivit biten utan att därav taga
skada. Detta hade han också lyckats inbilla
en del folk, vilket i sin mån bidrog till att
öka respekten för honom. Det var visserligen
många som trodde, att ormen inte var
giftig, men det vågade de icke säga så att
han hörde det. Fastän sålunda på sätt och
vis respekterad, var han, som man kan förstå,
ingalunda avhållen. Av den manliga
ungdomen var han lika mycket hatad som
fruktad för sin oresonlighet, och flickorna
avskydde honom av vissa orsaker och drogo
sig för hans sällskap.
</p>

<p>
<a id="page-119" class="pagenum" title="119"></a>
Malin å sin sida kunde icke heller komma
på god fot med ungdomen. Flickorna sympatiserade
ej med henne, om ej möjligen Anna,
som syntes omfatta henne med vänskap.
Pojkarna behandlade henne som luft såvida
det inte gällde att göra henne till föremål
för sitt löje, vilket de dock noga aktade sig
för i Gustavs närvaro, sedan han, som jag
sedan fick veta, just för denna orsaks skull
så illa misshandlat Västergårdsdrängen.
</p>

<p>
Av ena som andra orsaken hade Malin
snart börjat fatta en viss tillgivenhet för
Gustav, vilken ju också var den ende som
på något sätt uppmärksammade henne. De
blevo ju också på så sätt så gott som hänvisade
till varandra och de kommo med sina
stridiga lynnen märkvärdigt bra överens.
Jag tyckte emellertid ej vidare om denna bekantskap,
men kunde inte göra något åt saken
och mina föreställningar till Malin att
<a id="page-120" class="pagenum" title="120"></a>
undvika hans sällskap tog hon ganska illa
upp.
</p>

<p>
Jag lade snart märke till att Malin var
mycket intresserad av att skriva. Alltid om
kvällarna och annars också emellanåt skrev
och plitade hon enträget, som hon sade avskrifter
av andliga sånger samt en del visor.
</p>

<p>
Hon trodde sig också äga poetiska anlag
och hon försökte sig ibland på att dikta visor,
vilka hon dock inte alltid kunde fullborda.
</p>

<p>
En söndagseftermiddag då hon och Anna
voro lediga och sutto nere vid ån slog hon
vad med Anna om att hon skulle kunna skriva
ett rim och få det infört i Länstidningen
och hennes poetiska ådra frambringade då
följande skaldestycke:
</p>

<div class="poem-container">
  <div class="poem">
    <div class="stanza">
<a id="page-121" class="pagenum" title="121"></a>
      <p class="verse">Vid bäckens brus</p>
      <p class="verse">Och skogens sus</p>
      <p class="verse">Förnöjd och glad jag sitter</p>
      <p class="verse">Uppå en häll</p>
      <p class="verse">Förnöjd och säll</p>
      <p class="verse">Och skild från världens glitter</p>
      <p class="verse">Jag &mdash; &mdash; &mdash; &mdash; &mdash;</p>
    </div>
  </div>
</div>

<p class="noindent">
Här tappade hon tråden, men fann ändå
det hela så lyckat att hon fästade upp det
med en knappnål i tapeten på väggen över
sin säng.
</p>

<p>
Om hon sålunda icke var så överdrivet
klyftig som poet, så var hon dess mera slängd
med att berätta historier, det kunde hon göra
på ett både fantasirikt och roande sätt och
vi skrattade ofta åt hennes löjliga påhitt.
Dessa, om en högtsvävande fantasi vittnande
prestationer, stödde mig också, som människokännare
i min uppfattning om att hon
var en av dessa drömmande individer, vilkas
fantasiliv är abnormt utvecklat på bekostnad
<a id="page-122" class="pagenum" title="122"></a>
av deras förmåga för praktisk verksamhet.
</p>

<p>
För övrigt var hennes lynnesläggning
ganska egendomlig. När någon tilltalade
henne så kunde hon ge ett frånvarande svar,
och hon kunde ibland både gråta och skratta
nästan samtidigt. Jag undrade då för mig
själv om det icke är sådant som kallas hysteri
eller om det möjligen berodde på någon
särskild orsak.
</p>

<p>
Jag har förut i annat sammanhang antytt
att Malin var kvinnosakskvinna, vilket också
tillika med att hon var djurvän och barnafiende
var en av hennes mest framträdande
egenskaper. Hon kunde med armarna i
kors hålla långa och oratoriska utläggningar
om kvinnans förtryckta ställning, om
det berättigade i hennes kamp för likställighet
med mannen samt hennes strävan att
genomdriva lika lön för lika arbetstid. Ehuru
<a id="page-123" class="pagenum" title="123"></a>
ingen tog någon vidare notis därom och
Anna, som det här gällde att påverka, tycktes
vara alldeles oemotståndlig för hennes
flödande svada, så kunde jag dock inte undgå
att reflektera över det märkvärdiga i att
hon ville ha lika lön som männen för en arbetstid,
som utnyttjades på detta sätt och
frågade henne vid ett tillfälle om det inte
vore rättvisare att betala lika lön för lika
arbete. Hon svarade att det egentligen var
så hon menade. Jag frågade nu om hon
trodde, att kvinnor i allmänhet kunde förrätta
männens sysslor lika bra som de och
hon svarade, att det var hon viss om att de
kunde och skulle göra om blott förutsättningarna
i övrigt ställdes lika. Då erbjöd jag
henne att hon skulle få arbeta tillsammans
med drängarna mot lika lön som de, så bleve
ju hennes bekymmer stillade och full rättvisa
skipad men då skulle hon också utföra
<a id="page-124" class="pagenum" title="124"></a>
lika mycket arbete, som en av dem och inte
under arbetstiden bara stå och lata sig och
prata strunt. Dessa mina ord verkade som
en kalldusch och då hon så därtill blev utskrattad
av Anna och drängarna fann hon
för gott att i fortsättningen hålla inne med
sin visdom i denna sak, som ehuru i och för
sig nog så beaktansvärd, hon likväl tydligen
inte alls hade någon insikt i, och som hon
endast kunde skada genom sitt ovederhäftiga
prat. Malins sysselsättning bestod, sedan
hon, som förut är nämnt, visat sig
oskicklig i göromålen, huvudsakligen i att se
efter barnen, vilket ock nästan var det enda
hon kunde uträtta. Det var egentligen blott
den minsta lillan, som fordrade tillsyn, då de
andra barnen voro så stora att de mestadels
kunde sköta sig själva och för det mesta voro
ute och lekte.
</p>

<p>
<a id="page-125" class="pagenum" title="125"></a>
Hon hade nu varit här i något över fjorton
dagar och jag hade redan insett, att det
inte på längden kunde fortgå på detta viset,
då det var för mycket att arbetet inomhus
skulle kunna medhinnas av min hustru och
Anna och förutom detta någon särskild barnjungfru
inte nödvändigt behövdes.
</p>

<p>
Min nya piga hade också väckt ett visst
uppseende i orten, folket begrep ganska väl
att hon inte ägde de egenskaper man är van
att finna hos en piga, och jag blev vid ett tillfälle
tillspord om jag i stället för piga ämnade
hålla sällskapsdam.
</p>

<p>
Emellertid inträffade då följande händelse
som gjorde slag i saken. Under det
vackra vårväder som rådde under de senare
dagarna hade Malin, med den lilla placerad
i korgvagnen, ofta vistats ute i det fria, där
de båda kunde njuta av solskenet och inandas
den friska vårluften. Då inträdde ett
<a id="page-126" class="pagenum" title="126"></a>
par regndagar, som gjorde det omöjligt att
vistas ute med barnet, vilket tydligen misshagade
dess vårdarinna som endast var intresserad
av det som personligen beredde
henne själv nöje. Anna var i ett till visthusboden
närliggande rum sysselsatt med nedpackning
av ägg och smör, som skulle till
staden nästkommande dag och Hilda, som
varit borta till en granngård i något ärende,
var just återkommen därifrån och trädde
in i vardagsrummet, där de större barnen
vistades, stojande och lekande som barnens
vana är.
</p>

<p>
»Mamma, lillan ligger och sover på köksgolvet.»
</p>

<p>
»Vad är det du säger, Margit lilla?» sade
Hilda och smekte barnet om de rosiga kinderna.
</p>

<p>
»Jo titta ska&rsquo; mamma få se.»
</p>

<p>
Hilda gick ut i köket och fann den lilla
<a id="page-127" class="pagenum" title="127"></a>
liggande på köksgolvet nedanför matbordet
till synes livlös, medan dess vårdarinna, som
spårades av en något skorrande jumpamelodi,
befanns lättjefullt liggande på ryggen
med åt höjden pekande knän i den himmelsblå
soffan, där hon helt och hållet tycktes
uppgå i trakteringen av sitt instrument. Det
hade tillgått så, att den lilla som legat och
sovit i korgvagnen vaknat och börjat gråta
och Malin hade då tagit upp henne ur vagnen
och en stund hållit henne i sitt knä. Hon
hade emellertid snart ledsnat därpå, lagt upp
barnet på bordet med en leksak i handen för
att sedan själv kunna ägna sig åt en kärare
sysselsättning, ej troende att någon skulle
observera hennes pliktförgätenhet. Den
lilla, som ej var van att vistas på en sådan
plats, kavade och kavade emellertid allt vad
hon kunde för att komma därifrån och, på
så sätt kommen till bordskanten, föll hon
<a id="page-128" class="pagenum" title="128"></a>
handlöst ned på golvet, där Hilda fann henne
liggande till utseendet livlös men som
det sedan visade sig dess bättre endast avsvimmad.
</p>

<p>
»Men vad i Guds namn, Malin, har hon
gjort med barnet?» Malin reste sig vid Hildas
tillrop upp från soffan och närmade sig
fortfarande samt tagande danssteg på golvet,
vilket hon dock genast upphörde med
när hon fick se hur allvarlig saken var. Hilda
baddade den lillas panna med kallt vatten
samt skickade ett av barnen att hämta
mig.
</p>

<p>
Då jag kom tillstädes hade barnet dock
hunnit kvickna till. Hilda talade om vad
som varit å färde och barnen huru det tillgått
och nu var räkenskapens timma slagen
för Malin.
</p>

<p>
Jag hade förut haft överseende med henne
då jag insåg hennes oförmåga, och jag
<a id="page-129" class="pagenum" title="129"></a>
hade ämnat se tiden an i tanke att hon skulle
kunna lära sig hon som annat folk, fastän
jag väl förstod att det lika mycket berodde
på olust och hennes uppförande inte heller
varit det bästa, ehuru såväl jag som min
hustru flera gånger hade låtit det bero, vid
saker som vi inom oss kände, att vi inte borde
ha tålt. Men allting har ju sina gränser
och i detta fall kunde det ha gällt vårt
barns liv.
</p>

<p>
Ganska förbittrad tillsade jag Malin att
fortast möjligt packa sig i väg då hon ej
längre finge vistas under vårt tak. Hon föll
då fullständigt till föga, erkände att hon felat
och bad därför om förlåtelse samt lovade
bot och bättring om hon finge stanna
till månadens slut, då hon, som hon sade,
ändå hade tänkt att sluta.
</p>

<p>
Jag tyckte nu synd om henne, då hon såg
verkligt ångerfull ut och då jag icke kände
<a id="page-130" class="pagenum" title="130"></a>
till hennes förhållanden och inte ville att
hon skulle komma på bar backe, så lät jag
henne stanna till månadens slut mot uttryckligt
villkor att hon skulle lägga bort sin lojhet
och försöka att göra sitt bästa och uppföra
sig väl, vilket hon också lovade.
</p>

<p>
Jag kände emellertid en viss lättnad och
tillfredsställelse över att det dock snart
skulle bliva ett slut på detta olidliga tillstånd
och det första jag gjorde var att höra mig
om efter en annan piga i Malins ställe och
jag lyckades också snart att få reda på en
som var villig att tillträda tjänsten i början
av nästföljande månad.
</p>

<h2 class="chapter" id="chapter-0-11">
<a id="page-131" class="pagenum" title="131"></a>
<span class="firstline">VIII.</span><br />
OM EN MARDRÖM OCH EN FNURRA
PÅ TRÅDEN, ETT BAKOMTAGET
SÄTT ATT BAKA SAMT OM VAD
EN KONSTBESYNNERLIG PIGA KAN
STÄLLA TILL MED
</h2>

<p class="first">
<span class="firstchar">E</span>n strålande härlig solskensdag. Vid
Taninge var folket efter intagen frukost
var och en på sitt håll i full verksamhet med
att utföra dagens arbeten.
</p>

<p>
Malin hade dock ännu icke slitit sig ur
Morfei armar och hon tilläts också att ostörd
vila ut, då hon föregående dag ej varit riktigt
frisk utan klagat över illamående och
huvudvärk.
</p>

<p>
<a id="page-132" class="pagenum" title="132"></a>
Det var dock ganska klent beställt med vilan,
väl beroende på att hennes fantasi tagit
alltför livligt intryck av de senare dagarnas
händelser och hennes hjärna arbetade under
högtryck, där hon låg och vände och vred
sig i sin säng under en skiftande och jagande
mardröm om hundar och tjurar och suggor
och grisar, som voro stora som elefanter
och arga som lejon, vilka anfäktade henne
och som hon förgäves sökte undfly. Hon
drömde om stormande vattenflöden som
räckte henne upp till halsen och hotade att
dränka henne, om mungigor som i sicksack
hoppade och dansade i luften som åskviggar
samt om bilars fall utför hiskliga bråddjup.
</p>

<p>
Plötsligt tyckte hon sig i ett dimhöljt fjärran
skönja Gustavs välbekanta och efterlängtade
gestalt, som för henne tedde sig
som en hoppets stjärna i en ändlös grå rymd,
men då hon försökte att taga sin tillflykt till
<a id="page-133" class="pagenum" title="133"></a>
denna sin räddande ängel och redan var honom
nära förvandlades han till en stor
sprattelgubbe, som svängde och slängde med
armar och ben som sprattelgubbar brukar
göra när man rycker i en tråd.
</p>

<p>
Hilda och Anna, som vistades i ett angränsande
rum till vilket dörren var stängd,
hade en lång stund tyckt sig höra buller inifrån
pigkammaren, vilket de dock inte tagit
någon vidare notis om, då de visste att
Malin ibland brukade snarka. Emellertid
tilltog bullret och snart hördes tydliga jämmerrop
och stönanden blandade med dunkningar,
liksom när man slår handen hårt i
väggen.
</p>

<p>
Hilda gick in för att se efter vad som var
å färde och fann Malin liggande badande i
kallsvett och med ett ångestfullt uttryck i
sitt ansikte, slående vilt omkring sig med
händerna mot väggen och i sängkanten liksom
<a id="page-134" class="pagenum" title="134"></a>
sökte hon värja sig mot någon hotande
fara. Av de häftiga rörelserna hade bandaget
omkring handen blivit rubbat och såret
gått upp och börjat blöda, varvid smärtan
tydligen ökade intrycket av hennes fantasidröm,
ehuru hon ännu icke var i stånd att
kunna vakna.
</p>

<p>
Försökande att väcka henne genom sakta
tilltal gick nu Hilda fram till sängen, fattade
Malin om armarna för att hindra henne
att skada sig mera och så småningom började
väckningsförsöken krönas med framgång.
</p>

<p>
Malin satte sig upp i sängen halvvaken
och stirrade med skräckslagna ögon omkring
sig, fortfarande troende sig vara förföljd
samt utan att ännu ha kommit till klarhet
om var hon befann sig.
</p>

<p>
»Vad i all världen kommer åt Malin, yrar
hon eller är hon sjuk?»
</p>

<p>
<a id="page-135" class="pagenum" title="135"></a>
»Hu, jag kan inte komma undan, Gustav
varför hjälper du mig inte.»
</p>

<p>
»Gustav är inte här, å inte är det heller
nå&rsquo;n fara å färde. Malin har ju drömt bara,
lugna sej nu och se sej omkring, så behöver
hon inte vara rädd längre.»
</p>

<p>
»Aj, det gör så ont i min hand.»
</p>

<p>
Malin blev nu på en gång klarvaken, då
hon vid åsynen av Hildas lugna småleende
förstod att hon inte var utsatt för någon
fara och att det hela blott varit en dröm.
</p>

<p>
»Bäst att hon försöker sova lugnt en stund,
så blir hon kanske kryare sedan», sade Hilda
efter att ha anlagt ett nytt förband om Malins
hand.
</p>

<p>
Hilda öppnade ett fönster och gick sedan
ut ur rummet medan Malin steg upp och
klädde sig samt började efter hand bliva lättare
till sinnes, då hon genom det öppna
fönstret hörde fågelkvitter samt drängen
<a id="page-136" class="pagenum" title="136"></a>
Hasselkvists hamranden och bankande ute
på backen, där han var sysselsatt med att
ställa i ordning en vagn medan han emellanåt
sjöng och gnolade på en munter slagdänga.
</p>

<p>
Några dagar förflöto. Det var fredagsafton;
Anna var sysselsatt med att väga
upp smör för morgondagens stadsresa och
Hilda och Malin uppehöllo sig i köket. Malin
var en smula fnurrig efter ett telefonsamtal,
som hon haft med sin Gustav och
vari han meddelat henne, att han nyss återkommit
från staden, där han haft en ganska
trevlig dag och där han bland annat köpt
hem en liter konjak just för hennes räkning
och nu så ville han att hon skulle komma
över till honom på kvällen (han själv var
tydligen alltför vimmelkantig för att kunna
gå till henne) så skulle hon få sig en jamare,
som skulle kännas ända ner i stortån.
</p>

<p>
Nu kan till Malins heder nämnas att hon
<a id="page-137" class="pagenum" title="137"></a>
hade en utpräglad motvilja mot allt vad
spritdrycker hette. Hon hade flera gånger
förebrått Gustav för hans myckna fylleri
och bestämt avslagit hans erbjudanden till
henne att smaka de härliga drycker, som han
sällan eller aldrig var utan. Vid ett sådant
tillfälle hade hon emellertid yppat för honom
att hon förut några gånger smakat punsch
och medgivit att densamma varit rätt god.
Gustav, som efter vanligheten även den gången
var en smula beskänkt, hade då sökt lägga
detta på minnet för att vid tillfälle överraska
henne med, som han trodde, hennes
älsklingsdryck. Emellertid hade han glömt
bort att det var punsch och i stället hade han
fått för sig att det var konjak, som smakat
henne så bra och nu hade han köpt hem en
liter sådan, för att riktigt frikostigt traktera
henne och såmedelst visa att han hade hjärtat
på rätta stället.
</p>

<p>
<a id="page-138" class="pagenum" title="138"></a>
Malin hade, som förut är nämnt, flera
gånger avslagit hans erbjudanden och då
han nu på detta osminkade sätt bjöd henne
på fylla blev hon arg och svarade att hon
visst inte var någon fyllkaja, som ville supa
tillsammans med ett så&rsquo;nt genomruttet fyllsvin
som han var. Gustav, som inte var så
värst buskablyg av sig och inte ens i nyktert
tillstånd brukade skräda orden, hade då yttrat
några fula ord och tillägnat henne en del
mindre smickrande egenskaper med påföljd
att hon i vredesmod ringde av i örat på honom.
</p>

<p>
Anna hade emellertid fått sitt arbete färdigt
och inträdde i köket samtidigt som Hilda
vänder sig till Malin och säger:
</p>

<p>
»Nu gör vi så att Malin följer med Erik
till sta&rsquo;n i mår&rsquo;on och säljer tupparna; det
tjänar inte någe till att föda dem längre.»
</p>

<p>
<a id="page-139" class="pagenum" title="139"></a>
»Jaså», svarade Malin intresserad, »var
skall jag sälja dem då?»
</p>

<p>
»På torget eller också bjud ut dem på
stadshotellet.»
</p>

<p>
»Och du Anna», fortsatte Hilda vändande
sig till denna, »färska på för bakningen.»
</p>

<p>
»Nej, låt mig baka», inföll Malin ivrigt,
»jag har ju inte bakat sedan jag kom hit.»
</p>

<p>
Hilda såg upp förvånad och glatt överraskad
över denna uppriktiga arbetsiver.
</p>

<p>
»Är Malin kunnig att baka då?» frågade
hon så litet försiktigt.
</p>

<p>
»Ja, låt mig göra det.»
</p>

<p>
»Gärna, för all del, så går vi och mjölka
då, Anna.»
</p>

<p>
Malin hämtade in det stora degtråget, rörde
ihop mjöl och mjölk till en tjock deg samt
beredde sig att omedelbart fullfölja arbetet.
</p>

<p>
»Men vad tänker Malin göra nu», sade
Hilda vid återkomsten, i det hon betraktade
<a id="page-140" class="pagenum" title="140"></a>
Malin, som med händerna som degspade börjat
ösa upp degen på köksbordet efter att
på detsamma först ha strött ut ett tjockt lager
med mjöl.
</p>

<p>
»Jag tänker baka nu på en gång», svarade
Malin, som inte ville försaka nöjet att sälja
tupparna.
</p>

<p>
»Men vi skall ju inte baka förrän i mår&rsquo;on»,
sade Hilda. »Malin skulle ju bara färska
på jästen och degen måste ju jäsa. För resten
så brukar vi använda bakskivan att lägga
upp degen på.»
</p>

<p>
»Jaså», svarade Malin liksom urskuldande,
»jag glömde att lägga i jäst men den kan
jag ju knåda in sedan.»
</p>

<p>
Hilda betraktade Malin forskande några
sekunder, det hade gått som ett ljus upp för
henne.
</p>

<p>
»Har Malin bakat någon gång förut», frågade
hon sedan om igen.
</p>

<p>
<a id="page-141" class="pagenum" title="141"></a>
»Nej, inte jag», medgav nu Malin, »men
jag har sett på när andra har bakat.»
</p>

<p>
»Jaså hon har sett på», sade Hilda med förståelse
och jämnmod, »det gör ändå en liten
skillnad emot att vara kunnig.»
</p>

<p>
Malins energi tycktes nu på en gång vara
förbrukad, där hon stod mitt på köksgolvet
och helt rådvill betraktade sina degiga händer,
som hon nyss dragit upp från botten av
degtråget.
</p>

<p>
»Usch, så degen klibbat fast sig; hur skall
jag bära mig åt för att bli ren», klagade hon
helt ynkligt och hjälplöst hållande fingrarna
utspärrade från varandra i luften liksom
trodde hon att de annars skulle fastna ihop.
</p>

<p>
Hilda tittade menande på Anna, som under
munter sinnesstämning med baksidan av
en bordskniv varsamt rengjorde Malins händer
och fingrar och sedan övertog bakningsbestyren
i hennes ställe.
</p>

<p>
<a id="page-142" class="pagenum" title="142"></a>
Följande morgon skulle alltså Malin följa
med Erik till staden för att sälja tuppkycklingarna.
Det var nämligen så, liksom det
för övrigt ofta händer, att tupparna voro
i majoritet i årets kull av kycklingar. Av
de tretton i kullen voro nämligen endast fyra
stycken hönskycklingar och de överflödiga
tupparna skulle nu försäljas i staden och
därför behövde Erik denna gång lite handräckning.
Annars brukade han i vanliga fall
fara ensam när det endast gällde att sälja
smör och ägg.
</p>

<p>
I bästa humör gjorde sig Malin i ordning
för stadsresan, prunkande i de finaste klädesplagg
hon ägde som om hon ämnade bevista
en förnämlig bal och hon yttrade till
Anna att det var bra förtretligt att sidenblusen
blev förstörd, ty nu skulle den annars ha
kommit till användning. Då Anna gjorde
henne uppmärksam på att sidenblusar inte
<a id="page-143" class="pagenum" title="143"></a>
passade i tuppsällskap, svarade hon, att de
rara djuren nog skulle uppföra sig snyggt
och städat i hennes sällskap, och för resten
så tänkte hon stanna en stund på stadshotellet
och åhöra musiken där eftersom hon ändå
hade ärende dit. Anna hade intet att svara
därpå, hon visste inte om det ens fanns någon
musik på stadshotellet och ingen annan
vid gården kände heller till den saken.
</p>

<p>
Malin gick nu med spjälkorgen i handen
ut till hönshuset för att infånga tuppkycklingarna.
De voro åtta stycken som skulle
säljas medan blott en, den med största kammen,
som Hilda förut utpekat, skulle bli
kvar.
</p>

<p>
Framkommen till hönshuset försökte Malin
locka till sig tupparna, härmande Annas
locktoner så gott hon kunde, men antingen
nu tupparna anade oråd eller inte ville kännas
vid bekantskapen, alltnog, de ville inte
<a id="page-144" class="pagenum" title="144"></a>
höra på det örat och de väjde smidigt undan
när Malin genom överrumpling sökte bemäktiga
sig någon av dem. Malin ville emellertid
inte ge tappt så lätt utan började i upphetsat
sinnestillstånd en formlig jakt inne i
hönshuset med resultat att hela flocken både
tuppar, höns och kycklingar i vild fart rusade
ut genom den öppna dörren och, under
högljutt kacklande och skrikande, förfärade
flydde sin kos i olika riktningar.
</p>

<p>
Förargad och missmodig återvände Malin
med oförrättat ärende, på farstubron mötande
Anna, som inifrån köket hört oväsendet
och trott att någon av hönsens vanliga
fiender, räven eller höken, varit fräck nog
att göra inbrott i hönshuset mitt på ljusa
dagen.
</p>

<p>
»Kommer du tebaks utan tupparna; inte
har väl räven knipi dom allihop heller.»
</p>

<p>
»Stackars räv, om han skulle ta dem allihop;
<a id="page-145" class="pagenum" title="145"></a>
de springer ju som om de voro besatta
av hin onde.»
</p>

<p>
Anna förstod nu sammanhanget och
skrattade uppsluppet som hon alltid gjorde
när det var fråga om något som stötte på
löje eller komik.
</p>

<p>
»Gå in å diska du emellerti&rsquo;, så ska&rsquo; ja&rsquo; ta
tag i tupparna.»
</p>

<p>
Motvilligt gick Malin in i köket medan
Anna tog det rödaktiga skynke som låg i
korgen och spände det över densamma lämnande
endast en öppning vid ena kanten löst
överhöljd. Hon gick så ned till hönshuset,
där hela flocken snart samlade sig omkring
henne och med ett igenkännande skrockande
besvarade hennes vänliga locktoner. Efter
att ha strött ut några havrekorn på golvet
tog hon så helt behändigt tag i tupparna,
en och en, med ett fast grepp om vingarna
<a id="page-146" class="pagenum" title="146"></a>
och hyvade ner dem i korgen, som hon sedan
fullständigt övertäckte med skynket.
</p>

<p>
»Men hur fick du tag i dem och så snart
se&rsquo;n», utbrast Malin förvånad då Anna inträdde
i köket.
</p>

<p>
»Jo, här finns det don som drar, ska&rsquo; du
veta», svarade Anna, muntert trummande
med fingrarna på skynket, därmed retande
tupparna, som med näbbarna började klösa
i skynket från undersidan.
</p>

<p>
Malin tog ett djupt andetag, låtande luften
med ett väsande ljud sila genom sina läppar
och glömmande sedan för en stund alldeles
bort den förestående stadsresan och
nuet och verkligheten, uppfylld som hon var
av tankar och reflektioner.
</p>

<p>
Tänk ändå vad dessa bönder, som ju annars
voro så dumma och okultiverade, kunde
vara knepiga när de voro hemma på sin
mammas gata. Vid tjurfäktningarna i Spanien
<a id="page-147" class="pagenum" title="147"></a>
brukades ju röda skynken för att reta
och locka tjurarna med och tuppar hade ungefär
samma humör. Detta hade naturligtvis
dessa bondmänniskor listat ut, ty det var
ju alldeles självklart att inte heller Anna
skulle ha lyckats att få tag i tupparna om
hon inte lockat dem med skynket. Att hon
själv, som var bildad och studerad, inte genast
hade förstått ett så naturligt sakförhållande!
Detta var ju en ren skandal och en
djup suck undslapp henne när hon tänkte på
sin egen dumhet.
</p>

<p>
»Hur ä dä fatt mä dej, jänta, håller du på
å somnar.»
</p>

<p>
Malin ryckte upp sig vid ljudet av Annas
röst och återkom till verkligheten i detsamma
som dörren öppnades och Erik klev in.
</p>

<p>
»Nå ä du i årning te följä mä nu flickä,
ta mä lilla smörkorgen också när du går ut.»
</p>

<p>
Snart var allt klart för avresan och Malin
<a id="page-148" class="pagenum" title="148"></a>
tog plats på baksätet i vagnen, icke utan en
viss fruktan för de framför henne på vagnsbottnen
placerade tupparna, vilkas genom
korgens spjälor ibland framstickande näbbar
nådde fram i oroväckande närhet av hennes
med genombrutna strumpor försedda ben.
</p>

<p>
Framkomna till staden, körde Erik direkt
upp till »smörtorget», där produkterna avlastades,
varpå han ställde in häst och åkdon
på den gård där Taningeborna brukade hålla
till enligt gammal vana.
</p>

<p>
När han återkom till torget hade Malin,
som visst icke saknade affärsgeni, redan sålt
två av tupparna samt åtskilliga kilo smör,
och strax därefter kom en tjock och fetlagd
fru, som efter en stunds köpslående köpte
alla de kvarvarande tupparna och begärde
att få dem hemskickade till en uppgiven
adress endast en liten bit därifrån.
</p>

<p>
Malin knogade i väg med korgen, samtidigt
<a id="page-149" class="pagenum" title="149"></a>
medtagande ett par bitar smör, som en
annan fru köpt. Den senare bodde mycket
längre bort, alldeles i utkanten av staden,
men Malin gick ändå dit först för att tupparna
skulle få så långt anstånd som möjligt,
ehuru hon måste gå rakt förbi huset där
den andra frun bodde.
</p>

<p>
Malin avlämnade smöret, tittade sig omkring
och fick alldeles intill sikte på järnvägsparken.
Jaså, där borta på andra sidan
hade de ju farit förbi vid infärden, hon hade
då lagt märke till att det fanns sittsoffor utställda
i parken. O vad där var skönt, hon
måste bestämt sätta sig ner och njuta en aldrig
så liten stund bara.
</p>

<p>
En av tupparna trädde fram huvudet förbi
skynket, som råkat glida något åt sidan
och såg sig längtansfullt omkring ehuru han
i någon mån bländad av det skarpa dagsljuset
ej gjorde några kraftigare försök att
<a id="page-150" class="pagenum" title="150"></a>
återvinna friheten. Malin kände plötsligt
ett djupt medlidande med de stackars kräken,
hon började spekulera över att på något
sätt uppskjuta deras hemska öde samt om
möjligt än en gång låta dem njuta av tillvaron,
och en snilleblixt genomkorsade på en
gång hennes hjärna.
</p>

<p>
Tänk om hon skulle släppa dem lösa ett
tag, det skulle allt vara bra skönt för dem att
fritt få stoltsera omkring i parken en stund
och hon kunde ju när hon ville fånga in dem
igen med sitt röda skynke.
</p>

<p>
Sagt och gjort. Malin lösgjorde skynket
till hälften så att en del av korgens öppning
blev fri. Ett par av tupparna hoppade upp
på kanten av korgen och vidare ner på gräsplanen
och de övriga följde exemplet.
</p>

<p>
Malin riktigt njöt av att iakttaga dem under
det de sökte finna sig till rätta i den nya
omgivningen. Den halvmörka fångenskapen
<a id="page-151" class="pagenum" title="151"></a>
hade lagt sordin på deras ysterhet, de
sträckte långsamt på halsarna, ruskade och
flaxade med vingarna några tag samt begåvo
sig sedan i samlad trupp på upptäcktsfärd
till bortre ändan av parken. Malin följde
dem med blicken tills de försvunno bakom
några buskar. O vad det var härligt att få
sitta och dåsa här i den välsignade värmen.
Hennes blickar gledo från parken tvärs över
den stenlagda planen bort till husraden på
motsatta sidan, vilken i sin enformighet verkade
liksom hypnotiserande och tillika med
det jämna, entoniga bullret från den närliggande
storgatan bidrog till att söva hennes
sinne. Hennes tankar förvirrades allt mer
och mer och slutligen försvann omgivningen
för henne i en mörk dimma.
</p>

<p>
Två medlemmar av stadens ledighetskommitté
närmade sig, den ena med en nästan
tömd liter, tätt tryckt till sidan liksom fruktade
<a id="page-152" class="pagenum" title="152"></a>
han att förlora den. Båda voro i gladaste
sinnesstämning ehuru de kände sig
smått förtretade över att gångbanan var så
smal och vinglig och konstig, att de ibland
föranleddes att stöta tårna mot kanten av
gräsmattan och då och då göra en överhalning
in på densamma.
</p>

<p>
De värda stallbröderna stannade just och
delade broderligen sista skvätten av innehållet
i litern och skulle till att fortsätta på sin
vingliga stråt, då den ene av dem fick syn på
Malin, som för en lång stund sedan somnat
in halvliggande på soffan, där hon slagit sig
ner, lutad mot och med huvudet och armarna
vilande på soffans ryggstöd.
</p>

<p>
Det var mycket frestande att taga den sovande
flickan till föremål för ett skämt, så
uppsluppna som de båda kolingarna voro.
De inskränkte sig dock till att placera den
tomma litern bredvid henne på soffan och avlägsnade
<a id="page-153" class="pagenum" title="153"></a>
sig utan att göra några väckningsförsök.
</p>

<p>
Emellertid hade Erik, utan att vidare reflektera
över att inte Malin kom tillbaka, sålt
ut smöret och var just i färd med att avlägsna
sig från torget, då den feta frun åter
visade sig, ännu mera pustande och stånkande
än förra gången samt i en i hög grad
upprörd sinnesstämning.
</p>

<p>
I häftiga ordalag beskyllde hon Erik för
att vara en skojare och bedragare som lurat
av henne hennes pengar utan att ge henne
valuta. Hon hade ju för över två timmar sedan
köpt tuppkycklingarna, som hon ämnat
använda till middagen, men inte sett skymten
av dem ännu, ehuru hon blivit lovad att
få dem hemsända strax.
</p>

<p>
Erik försäkrade att han skickat i väg Malin
genast och undrade i sin tur över vart
hon tagit vägen eller om hon möjligen gått
<a id="page-154" class="pagenum" title="154"></a>
vilse. Frun vidhöll emellertid sitt påstående
att han sökt lura henne och fordrade att få
sina pengar tillbaka då hon i annat fall
skulle vända sig till polisen. Erik återlämnade
nu pengarna och frun avlägsnade sig
efter att än en gång ha försäkrat honom om
att han var en riktigt stor filur.
</p>

<p>
Erik begav sig nu, ej vetande vad han
skulle tänka om Malins bortresa, omkring
på spaningsfärd i staden för att söka reda
på henne. Han erinrade sig adressen där
den andra frun bodde och fick där veta att
Malin mycket riktigt avlämnat smöret och
att hon sedan avlägsnat sig i riktning mot
parken medförande en korg. Erik följde anvisningen
och fann snart Malin tungt sovande
med korgen i knäet och högra handen
fast knuten om det röda skynket och
bredvid henne på bänken stod den tomma litern,
som de båda kolingarna kvarlämnat.
<a id="page-155" class="pagenum" title="155"></a>
Ett par halvstora pojkar stodo ett stycke
ifrån och tittade på den, som de trodde, dödfulla
flickan, de förbigående hejdade sig en
smula och fortsatte sedan sin vandring under
uttryck av löje eller ömkan, allt efter
olika läggning, och en i sakta mak flanerande
fripredikant, som Erik till utseendet kände
igen, ristade bekymrad sina gråsprängda
lockar och framdrog sedermera i sina tal
detta illustra exempel på dryckenskapens
förbannelse.
</p>

<p>
Häpen och förvånad vid hennes åsyn
visste Erik knappast vad han skulle tänka
eller om <a id="corr-7"></a>han ens skulle våga tro sina egna
ögon. Han tittade i den till hälften öppna
korgen; inga tuppar syntes till, endast några
kvarlåtenskaper, som utvisade att de en gång
varit där och bredvid henne stod ju den tömda
litern. Det fanns således intet tvivel, den
slynan hade naturligtvis sålt tupparna om
<a id="page-156" class="pagenum" title="156"></a>
igen och för pengarna köpt brännvin och
överlastat sig med, och han som var så känd
och välkänd i staden hade för hennes skull
fått ovett och blivit skälld för att vara en
skojare och kanske mistat sitt goda namn
och rykte som en hederlig karl. Inte underligt
att vreden började uppstiga i hans annars
så lugna sinne och han väckte henne
hastigt med några omilda slängar av handens
yttersida.
</p>

<p>
De båda pojkarna stodo fortfarande kvar
och njöto av frispektaklet.
</p>

<p>
»Dä ä&rsquo; kärringen hans den där, sirru», sade
den ene.
</p>

<p>
»Joo du, å nu får ho&rsquo; sej allt en duvning.»
</p>

<p>
Malin vaknade på en gång vid den något
hårdhänta behandlingen och hennes ögon
mötte Eriks, vilka nu icke voro lika goda
som vanligt.
</p>

<p>
<a id="page-157" class="pagenum" title="157"></a>
»Vad i fridens namn tänker du på människa,
har du då inte nå&rsquo;n hut å skam i dej.»
</p>

<p>
Malin gäspade och sträckte på sig ett tag.
</p>

<p>
»Å det var väl inte så farligt, det var så
skönt att få sitta här en stund.»
</p>

<p>
»Ja, och ändå skönare att få en fylla, du är
allt en av rätta ullen du.»
</p>

<p>
Malin följde Eriks blick, som var riktad
på litern bredvid henne, tittade ett tag i korgen
och kastade sedan densamma häftigt
ifrån sig, så att litern dansade ner på den
sandade gångbanan efter att ha tagit törn
mot Eriks ben.
</p>

<p>
»Det är snart dags att åka hem», fortsatte
Erik, »ska&rsquo; du följa me&rsquo; så kom nu och sitt
inte här och skäm ut dej längre.»
</p>

<p>
»Men jag skall väl ta reda på tupparna
först.»
</p>

<p>
»Ja dom har du nog tagit reda på», svarade
Erik i det han fattade tag i buteljen och
<a id="page-158" class="pagenum" title="158"></a>
vände den upp och ner, »vem kunde tro dej
om att vara en så&rsquo;n fyllkråka, fast man ju
kan se att du är ett lättfärdigt stycke.»
</p>

<p>
»Tror du att jag har supit då», sade Malin
skrattande och gråtande på en gång, »inte
är den buteljen min, den måste någon annan
ha ställt dit.»
</p>

<p>
Erik tittade misstroget på henne, han
visste av erfarenhet, att hon inte var så noga
med sanningen, men hans luktorgan sade honom
dock att hon i detta fall måste vara
oskyldigt misstänkt.
</p>

<p>
»Var har du gjort av tupparna då?»
</p>

<p>
»Dom är här i parken, jag släppte dom
lösa på en stund bara.»
</p>

<p>
»Jaså på en stund bara, hur tänker du få
tag i dem då?»
</p>

<p>
»Å det är väl ingen konst», sade Malin triumferande
i det hon reste sig upp och fattade
det röda skynket som följt med och blivit
<a id="page-159" class="pagenum" title="159"></a>
liggande i bottnen, när hon kastade denna
ifrån sig.
</p>

<p>
»Usch ta&rsquo; inte i skynket», sade Erik.
</p>

<p>
»Å de rara djuren de äro så renliga.»
</p>

<p>
Erik vände sig om på klacken och spejade
ut över parken. Inga tuppar syntes till så
långt han kunde se.
</p>

<p>
»Det tjänar inte någe till att leta efter
dem», sade han, »kom nu så går vi.»
</p>

<p>
»Jag <em>skall</em> ha reda på dem», svarade Malin,
som ibland kunde vara envis när hon satte
sig något före.
</p>

<p>
»Gör som du vill då, skulle du få tag i dem
så gå te hotellköket, men skynda på, för jag
har inte tid att vänta så värst länge, å ställ
för all del inte te med nå&rsquo;ra dumheter mer.»
</p>

<p>
Erik avlägsnade sig inåt staden och Malin
begav sig ut på spaningsfärd efter de förlorade
tuppkycklingarna.
</p>

<p>
<a id="page-160" class="pagenum" title="160"></a>
I parken funnos de inte, det var snart
klart. Hon tänkte att ge upp letandet, men
hennes nyfikenhet drev henne att praktisera
sig över den längs med parken löpande järnvägen,
ehuru hon inte egentligen trodde att
hon där skulle finna dem hon sökte. Men
väl kommen över på andra sidan fick hon se
en stor vitfläckig hund komma lunkande förbi
på helt nära håll i riktning från stora
landsvägen ner förbi stationen, och vad
bar han väl i munnen om inte en av tupparna.
</p>

<p>
Malins första tanke var att springa efter
hunden, men så insåg hon att detta skulle
ha varit fåfängt och dessutom var hon rädd
för besten. Med blicken följande den riktning
han kommit ifrån tyckte hon sig snart
upptäcka några rörliga punkter långt borta
vid landsvägen, som leder ut åt Taningehållet,
och när hon kom dit fick hon se att det
<a id="page-161" class="pagenum" title="161"></a>
just var de fem kvarvarande tupparna, som
dristat sig fram igen efter att i landsvägsdiket
ha sökt gömma sig undan för hunden,
vilken troligen var hemlös och herrelös, emedan
hundar i vanliga fall inte brukar göra
skada på fjäderfä.
</p>

<p>
Nu var stunden kommen för Malin att utföra
sitt konststycke. Tänk om hennes vänner
i Stockholm ändå varit närvarande, så
skulle de ha fått se vad hon lärt av dessa
bönder som väl ingen kunnat drömma om
skulle vara så fintliga och illmariga som de
i själva verket visade sig vara.
</p>

<p>
Hon närmade sig tupparna så nära som
möjligt, där de voro samlade i en klunga och
krafsade och plockade mask, fattade det röda
skynket, höjde det segerstolt i luften och
sänkte det sedan högtidligt mot marken,
väntande att tupparna i nästa ögonblick
skulle rusa mot detsamma så att hon helt behändigt
<a id="page-162" class="pagenum" title="162"></a>
skulle kunna plocka ner dem i korgen.
</p>

<p>
Men ingenting hände. Endast några jordsmulor
kommo yrande från den plats där de
fem tupparna, utan att låta sig störas, under
allt kraftigare rivande och krafsande i jorden
fortsatte med att utnyttja sitt födgeni.
</p>

<p>
Å de stackars kräken, de voro naturligtvis
så hungriga, att de inte hade givit akt på
skynket. Det gjorde henne riktigt ont om
dem, men nu hade hon tyvärr inte tid att
vänta längre, för Erik ville ju åka hem. Hon
måste alltså väcka deras uppmärksamhet och
återupprepade än en gång sin manöver med
skynket samtidigt som hon uppgav ett gällt
rop. Tupparna flaxade till ett tag och flydde
några steg, spridande ut sig i en halvcirkel,
men stannade sedan åter liksom om farten
<a id="page-163" class="pagenum" title="163"></a>
tagit slut och upptogo oförtrutet och med
ännu mera iver sitt arbete igen i den nya
formeringen, utan att ens vrida på halsarna
eller ägna så mycket som en blick åt Malin
och hennes röda skynke.
</p>

<p>
Men nu blev Malin arg. Skulle dessa
otäcka tuppkanaljer, som hon gjort sig så
mycket besvär för, få driva med henne och
hade inte de rackarna rent av frångått sin
natur för att få vara riktigt försmädliga och
det skulle hon kanske tåla. Nej vänta bara,
nu skulle de få se på morsens, de skulle i alla
fall bli fast, hon skulle springa efter dem
och de som hade så korta ben skulle då visst
inte kunna hinna undan.
</p>

<p>
Jag satt vid samma tid hemma vid mitt
skrivbord och var sysselsatt med att sköta
min korrespondens, då det ringde i telefon
och en virkeshandlare, som flera gånger varit
<a id="page-164" class="pagenum" title="164"></a>
ute hit till Taninge i affärer och kände
igen Malin, med beställsam iver inrapporterade,
att han för en stund sedan sett henne
ligga dödfull på en soffa i parken vid järnvägen
samt att han alldeles nyss på slätten
mellan staden och St. Kungsladugården sett
henne med ett eldrött skynke i handen skrikande
springa och jaga en flock höns, som
till sist räddat sig genom att rusa in i en rågåker,
och han tillade, att hon troligen hade
fått delirium tremens eller i varje fall hade
blivit tokig. Jag tyckte att hans historia lät
otrolig men nöjde mig med att försäkra honom
om att hon i alla händelser inte hade
blivit tokig den dagen.
</p>

<p>
När Erik och Malin sedan kommo hem
från staden redovisade emellertid Malin för
tupparna, som hon sade sig ha sålt på stadshotellet,
men för Anna omtalade hon sedan
i förtroende, att tupparna levde och gingo
<a id="page-165" class="pagenum" title="165"></a>
lösa i en rågåker utanför staden, och hon uttalade
samtidigt sina bekymmer för deras
framtid samt undrade om de någonsin skulle
kunna leta sig ut igen ur den myckna halmen.
</p>

<h2 class="chapter" id="chapter-0-12">
<a id="page-166" class="pagenum" title="166"></a>
<span class="firstline">IX.</span><br />
SKOMAKARE, BLIV VID DIN LÄST
</h2>

<p class="first">
<span class="firstchar">D</span>agen var nu inne då Malin skulle sluta
sin tjänst och återvända till sin föregående
tillvaro. Huru denna hade gestaltat sig
hade jag emellertid icke fått någon klarhet
i, men så mycket förstod jag, att aldrig förr
hade hon tjänat bondpiga om hon ens någonsin
vistats ute på landet. Det hade på sätt
och vis varit en händelserik tid de veckor hon
varit här och det ena som det andra verkade
i sin mån nästan uppiggande under det annars
enformiga vardagslivets ständiga bestyr
och omsorger. Inte därför att hon i
och för sig var någon sympatisk personlighet,
<a id="page-167" class="pagenum" title="167"></a>
det var hon inte åtminstone för en enkel
lantbo, som är van att sätta värde på mera
gedigna egenskaper än som var tillfinnandes
hos henne, men hon var i grund och botten
olik folket här i trakten och det var just detta
som gjorde det så intressant att studera henne
och iakttaga yttringarna av hennes föreställningssätt
och tankeliv.
</p>

<p>
Sedan den dagen då det blev bestämt att
Malin skulle flytta, hade hon emellertid blivit
på visst sätt förändrad, hennes föregående
håglöshet hade liksom makat åt sig en smula
och hade lämnat plats för en viss verksamhetslust,
och på morgonen den dagen hon
skulle resa överraskade hon oss med att gå
upp och städa i drängkammaren, vilket hon
aldrig förut gjort, liksom hon över huvud
taget aldrig brukade göra något självmant
utan särskild tillsägelse.
</p>

<p>
Malin sysslade och knogade en lång stund
<a id="page-168" class="pagenum" title="168"></a>
med att packa ned sina tillhörigheter, vilket
hon om möjligt gjorde ännu mera omsorgsfullt
och noggrant än uppackningen vid sin
hitkomst. Några rutiga bomullskjolar, som
hon medfört hit och använt under sin vistelse
här, skänkte hon till Anna, som då hon
inte ville använda dem, men heller inte ville
såra Malin med att tillbakavisa presenten,
sade sig vilja behålla dem som ett minne.
Hur Malin för övrigt kunnat komma på den
idén att medtaga dessa rutiga bomullskjolar
kunde jag inte begripa. Rutigt var då inte
modernt men antagligen trodde hon att det
inte gick an för en piga att kläda sig någorlunda
skapligt i vardagslag, ehuru hon om
söndagarna och annars vid tillfällen klädde
sig särdeles omsorgsfullt. Hon struttade nu
gladeligen, om vardagarna, omkring i sina
rutiga kjolar, vilka passade henne så illa att
de på akterdelen brukade bilda utropstecken.
<a id="page-169" class="pagenum" title="169"></a>
Att hon var piga och skulle kallas piga hade
hon också alltid hållit styvt på och hon protesterade
när vi, som förut är nämnt, brukade
använda andra uttryck.
</p>

<p>
Malin hade lagt sista handen vid nedpackningen
och den yngsta drängen bar ut hennes
koffert till den utanför staketet stående
vagnen, i vilken han efter frukosten skulle
skjutsa henne till stationen. Lille Nils, som
tillika med de andra barnen sprungo och
stimmade ute på backen, frågade honom då
om han fick åka med.
</p>

<p>
»Ja dä får du väl åtminstone för mej.»
</p>

<p>
»Vart ska&rsquo; du åka?»
</p>

<p>
»Ja&rsquo; ska&rsquo; åka bort mä Malin, ho&rsquo; ska&rsquo; resa
härifrån om du vill vetat.»
</p>

<p>
»Då vill ja&rsquo; inte åka.»
</p>

<p>
Gossen sprang så fort han kunde till sina
syskon för att omtala den stora nyheten.
<a id="page-170" class="pagenum" title="170"></a>
Margit var emellertid litet misstänksam av
sig och trodde inte att det var sant.
</p>

<p>
»Nä du, gör ho dä så ska du få trumpeten
å mej.»
</p>

<p>
»Fråga Johan då, så får du höra.»
</p>

<p>
Margit frågade nu Johan, fick av honom
bekräftelse på att det var sant och överlämnade
trumpeten till Nils utan att visa någon
saknad. Men så kom hon att tänka på något
och sprang in i pigkammaren, där Malin befann
sig.
</p>

<p>
»Malin, ska du resa bort i dag?»
</p>

<p>
»Ja, det skall jag, din snorunge», var det
föga vänliga svaret.
</p>

<p>
»Kommer du alldri igen då?»
</p>

<p>
»Jo, kanske jag kommer hit igen nästa
sommar», svarade Malin, rörd av barnets
förmodade tillgivenhet.
</p>

<p>
Hilda <a id="corr-8"></a>sysslade med att göra i ordning frukosten
och var i ett ärende ute i visthusboden,
<a id="page-171" class="pagenum" title="171"></a>
då hon hörde att barnen kommit osams
utanför stakethörnet. Detta hörde annars
till ovanligheten, ehuru de ibland kunde väsnas
och leva om rätt duktigt. För att se vad
som var å färde och söka bilägga tvisten gick
Hilda ut till dem och fann att osämjan gällde
trumpeten, som Margit för en stund sedan
hade avstått till Nils.
</p>

<p>
»Men hur är det fatt?» sade Hilda när hon
fick höra vad de grälade om, »det är ju Margits
trumpet.»
</p>

<p>
»Det är min trumpet, ja har fått den av
henne», sade Nils.
</p>

<p>
»Ja dä va för att Malin skulle resa, men
ho sa att ho skulle komma tebaks å då så vill
ja ha igen min trumpet», svarade Margit
med gråten i halsen.
</p>

<p>
Hilda tröstade dock den lilla med att Malin
inte skulle komma tillbaka samt att hon
<a id="page-172" class="pagenum" title="172"></a>
snart skulle få en bättre och vackrare trumpet
i stället för den andra.
</p>

<p>
Emellertid var frukosten snart aväten och
stunden inne att Malin skulle resa. Hon
tackade och sade farväl till oss alla. Hilda
yttrade några erkännande ord och jag tryckte
kraftigt hennes hand.
</p>

<p>
»Adjö Malin och tack skall hon ha. Hoppas
att hon inte har tagit någon skada här.»
</p>

<p>
Malin fick en smula högre färg på kinderna
och såg på mig med onda ögon, troligen
uppfattade hon mina ord som hån ehuru det
visst inte varit min avsikt att håna, utan jag
önskade skiljas från henne i fred och sämja.
</p>

<p>
För övrigt var hon vid sin avresa brynt
av solen och hade ett mycket friskare utseende
än när hon kom hit samt hade, fastän hon
hela tiden förefallit att vara nervös, i det
stora hela befunnit sig väl under sin vistelse
härstädes.
</p>

<p>
<a id="page-173" class="pagenum" title="173"></a>
Med Nygårds-Gustav hade hon ej haft någon
förbindelse sedan de så plötsligt blevo
osams i telefonen. De sista dagarna hade
hon gått och våndats men icke kunnat förmå
sig att taga första steget och Gustav, som
inte visste om att hon skulle flytta, gjorde
sig ingen brådska med att åstadkomma förlikning.
De träffades sålunda icke vidare
medan hon var kvar här, men då Gustav några
dagar efter hennes avresa kom hit och
fick veta att hon farit sina färde såg han
ganska slokörad ut. Det uppstod emellertid
sedan brevväxling dem emellan men huru deras
bekantskap utvecklade sig i fortsättningen
känner jag ej till och brukar för resten
inte sysselsätta mig med andras angelägenheter
om jag själv får vara i fred.
</p>

<p>
Anna följde med ut på farstubron med en
näsduk i handen för att vifta till avsked, men
Hasselkvist, som är en knepig karl, förärade
<a id="page-174" class="pagenum" title="174"></a>
Malin vid avskedet ett i förseglat paket inslaget
syskrin, som han på lediga stunder
limmat ihop av en i småbitar sönderskuren
cigarrlåda, och på locket av detta syskrin
hade han med siratlik tryckstil präntat ett
välbekant ordspråk, som blivit uttalat av en
vis man i tiden, och det lydde så här:
</p>

<p>
Skomakare, bliv vid din läst!
</p>


<div class="trnote">
<p id="trnote" class="chapter"><b>Noteringar:</b></p>

<p>
Originalets stavning och interpunktion har bibehållits. Ett fåtal
uppenbarliga fel har rättats som följande (innan/efter):
</p>

<ul>

<li>
... <span class="underline">stuntande</span> i sina plikter. Troligen hade denna ...<br />
... <a href="#corr-3"><span class="underline">struntande</span></a> i sina plikter. Troligen hade denna ...<br />
</li>

<li>
... blotta åsynen därav åstadkom en så <span class="underline">kraftid</span> ...<br />
... blotta åsynen därav åstadkom en så <a href="#corr-5"><span class="underline">kraftig</span></a> ...<br />
</li>

<li>
... eller om <span class="underline">hans</span> ens skulle våga tro sina egna ...<br />
... eller om <a href="#corr-7"><span class="underline">han</span></a> ens skulle våga tro sina egna ...<br />
</li>

<li>
... Hilda <span class="underline">syslade</span> med att göra i ordning frukosten ...<br />
... Hilda <a href="#corr-8"><span class="underline">sysslade</span></a> med att göra i ordning frukosten ...<br />
</li>
</ul>
</div>









<pre>





End of the Project Gutenberg EBook of Ett pennskaft som piga, by Anton Holtz

*** END OF THIS PROJECT GUTENBERG EBOOK ETT PENNSKAFT SOM PIGA ***

***** This file should be named 48964-h.htm or 48964-h.zip *****
This and all associated files of various formats will be found in:
        http://www.gutenberg.org/4/8/9/6/48964/

Produced by Lars-Håkan Svensson, Gun-Britt Carlsson, Jens
Sadowski, and the Online Distributed Proofreading Team at
http://www.pgdp.net


Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org Section 3. Information about the Project Gutenberg
Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

</body>
</html>
